---
title: Tut Gardol ‘n Festa 2017
date: 2017-09-07T15:53:18+00:00
---
**8, 9, 10 settembre 2017** torna il consueto e imperdibile appuntamento con **Tut Gardol ‘n Festa**. Il Basket Gardolo, come gli anni scorsi, animerà il **Portico Azzurro**, ma attenzione da quest'anno saremo presso **Palazzo Crivelli**, in via S.Anna. Nel bellissimo cortile interno del palazzo troverete la nostra cucina, aperta tutti i tre giorni dalle ore 19.00 alle 24.00 che proporrà grigliata mista di carne, verdura, panini e fagioli. Avrete inoltre la possibilità di vincere fantastici gadget in una gara di tiro, ovviamente a canestro. Non mancherà l'animazione con musica dal vivo sia venerdì che domenica. Sabato pomeriggio alle ore 15.00 invece lo spettacolo Crazy Walk - L'anormalità e i limiti della società, a cura del Gruppo Scout di Gardolo. Domenica sera, dalle ore 19.00, potrete incontrare i giocatori dell'**Aquila Trento**. Dominique Sutton, Ojārs Siliņš e il giovane gardoloto Luca Conti saranno nostri ospiti.