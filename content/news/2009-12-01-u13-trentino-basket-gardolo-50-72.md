---
title: 'U13: Trentino Basket-Gardolo: 50-72'
date: 2009-12-01T13:06:10+00:00
---
Nella seconda uscita stagionale gli under 13 trovano la prima vittoria con un Trentino Basket dotato di discrete individualità. Partita iniziata con un pò di ritardo, visto che la squadra di casa si presenta sul parquet soltanto 10 minuti prima della gara. Buona la prova di tutti i gialloblu che mettono in campo la giusta grinta per tutta la partita. Primo quarto equilibrato concluso 20-14 per i gardoloti, che vanno poi alla pausa incrementando il vantaggio e conducendo 35 a 26. Negli ultimi due quarti la squadra incrementa ancora il vantaggio con un ottima difesa che concede solo 7 punti agli avversari nella terza frazione e segnando 23 punti nell'ultimo tempo. Il finale dice 72-50. Bosetti, Dallabetta 11, Demattè 6, Di Cataldo 16, Cetto, Pedri 12, Simic 6, Spagnolo 9, Tonina 12, Postal.