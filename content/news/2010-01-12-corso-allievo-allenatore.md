---
title: Corso allievo-allenatore
date: 2010-01-12T10:59:45+00:00
---
![logo fip](http://www.basketgardolo.it/wp-content/uploads/2010/01/logo-fip.gif)

Al fine di mettere nelle condizioni gli interessati di organizzarsi si comunica che la scrivente Commissione CNA, in collaborazione con il Comitato regionale, il CIA e la Scuola dello sport, ha in programma, per il periodo maggio/giugno 2010, l'organizzazione di un corso per il conseguimento della tessera di "Allievo allenatore"(iscrizione a referto come "assistente allenatore" nei campionati regionali, eventuali finali nazionali comprese, e come "capo allenatore" nei campionati a libera iscrizione). La qualifica di "allievo allenatore" è vitalizia, quindi non più da intendersi come primo gradino obbligatorio per il conseguimento della qualifica di "Allenatore di base", ma come qualifica vera e propria. Salvo cambiamenti, ad oggi non ancora comunicati dal CNA di Roma, il corso sarà strutturato come in passato con sedi itineranti, a seconda della disponibilità degli impianti e/o sale riunioni, sviluppando un programma di 40 ore (tecnica di gioco, regolamento, metodologia, preparazioe fisica - divise in 14 moduli da 2 o 4 ore in serate diverse e un paio di week end non residenziali). Unico requisito necessario è il compimento dei 18 anni alla data dell'effettuazione dell'esame finale (attorno a metà giugno 2010) Non è invece necessario per accedere al percorso formativo l'avere praticato la pallacanestro. Orientativamente il programma dovrebbe essere il seguente: febbraio: comunicazione ufficiale da parte del Comitato e del CNA TNAA dell'organizzazione del corso schede quota di iscrizione inizio aprile: riunione con i partecipanti per illustrare chiaramente il percorso formativo, che prevede la presenza obbligatoria a tutti i moduli, e il programma degli incontri maggio e giugno: svolgimento del corso.