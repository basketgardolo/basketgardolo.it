---
title: under 14 – continua la stagione
date: 2007-12-12T18:45:16+00:00
---
![cimg1445.JPG](/images/articoli/cimg1445.jpg)

Fino ad adesso il campionato non è andato molto bene: su sei partite due vinte e quattro perse. La squadra ha comunque dimostrato di avere grinta e di saper giocare molto bene.

Andiamo adesso a rivedere le ultime partite: contro Bitumcalor Trento “B” (vinta 103 a 83 ), la squadra è partita molto molla sia in attacco sia in difesa, restando punto a punto per quasi tutto il primo tempo. Dal secondo però abbiamo giocato molto bene in attacco, sfruttando molti contropiedi. In difesa invece non abbiamo lavorato benissimo, facendoci saltare troppe volte in uno contro uno. In questa partita si sottolineano i 34 punti di Davide Bertoluzza, i 20 di Giacomo Trivarelli e i 17 di Francesco Ambrosi.

La partita contro Pallacanestro Villazzano “A” ( persa 66 a 59 ), ha visto i gardoloti grintosi sin dall’inizio. L’elemento che ha fatto pendere la bilancia in loro favore sono i rimbalzi: il Villazzano ha preso molti più rimbalzi del Gardolo, soprattutto in fase difensiva. In questa partita, al contrario dell’altra, non si sono visti molti contropiedi, da parte di tutte e due le squadre.

Altra nota negativa è l’assenza per infortunio di Luca Dallapiccola, a causa di uno scontro durante la partita contro Villazzano.

Alla prossima

Davide