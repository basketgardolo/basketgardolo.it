---
title: 'La stagione è ripartita: ecco gli allenatori del Basket Gardolo'
date: 2017-09-11T06:47:09+00:00
---
La stagione del Basket Gardolo è ripartita. E' già da due settimane che le nostre squadre senior hanno ricominciato con alcune sedute di preparazione atletica, mentre la scorsa settimana tutti i gruppi si sono ritrovati per una riunione di inizio anno presso la nostra bella ed accogliente sede, che sarà aperta tutti i lunedì dalle 18.00 alle 20.00 fino a fine ottobre, e per i primi allenamenti in palestra. Tante sono le persone che portano avanti la società con il loro contributo, rimanendo spesso dietro le quinte, a tutti loro va un grande ringraziamento. Impegno testimoniato anche dalla partecipazione di ben sei gardoloti al corso allenatori che si svolgerà nelle prossime settimane e di tre al corso dirigenti. Vediamo ora da chi saranno allenati i gruppi che difenderanno i colori del Gardolo nei vari campionati regionali: la Serie D sarà guidata dalla riconfermata coppia **Luca Caracristi** e **Ivo José Leonardelli,** la squadra di Promozione vede il ritorno in panca di **Nicola Gozzer**, coadiuvato da **Claudio Zatelli** e **Diego Gilli**. La nostra squadra "di sviluppo" Under 20 avrà come allenatori il trio **Roberto Mattivi**, **Mauro Perissinotto** e **Nicola Bertotti**. Il gruppo che parteciperà al campionato Under 18 continuerà a essere seguito da **Fabrizio Guastamacchia** e **Nicola Pesca**. Gli Under 16 cominceranno un nuovo percorso sotto le cure di **Marco "Rizzo" Paoli** e dei due vice **Lorenzo Gambino** e **Davide Bertoluzza**. Novità anche per i ragazzi della categoria Under 14 con il cambio da coach Arben Benny Baftiri, che si dedicherà anima e corpo al nostro bellissimo settore Minibasket, a coach **Mauro Perissinotto** aiutato dal giovane **Roberto Buffa** e con la preziosa collaborazione del **preparatore atletico Stefano Prezzi**. Non dimentichiamo poi il grande lavoro dei nostri istruttori minibasket: **Benny, Alfredo, Stefano, Tommaso e Giacomo**, che animeranno, faranno crescere e appassionare al nostro sport tanti giovani promesse. Passione, impegno, divertimento: la famiglia del Basket Gardolo non smette di crescere!
![](/images/articoli/allenatori-2017-2018-1024x563.jpg)