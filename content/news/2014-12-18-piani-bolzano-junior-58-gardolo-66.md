---
title: Piani Bolzano Junior 58 – Gardolo 66
date: 2014-12-18T09:30:43+00:00
---
DIC

08

2014

**Punti segnati**

BERTOLUZZA DAVIDE

TRIVARELLI GIACOMO

9

CASAGRANDE DANIELE

2

LUCCHINI DANIELE

18

JAN JOSOL

MOSNA MATTEO

15

GAMBINO LORENZO

1

ZAMPIERO ERMANO

PERENZONI LUCA

10

BERTOTTI NICOLA

LAZZAROTTO TOMMASO

VALER ALBERTO

11

**Commento:**  
Partita molto importante quella andata in scena lunedì 8 dicembre al PalaMazzali di Bolzano. Il Gardolo, reduce da 3 sconfitte in fila, si trova ad affrontare un Piani Bolzano che nonostante le apparenti difficoltà di inizio stagione e l’assenza temporanea di Bazzan, ha sempre messo in difficoltà la squadra gardolota nelle ultime stagioni. L’inizio di partita si gioca sostanzialmente alla pari: è però Bolzano che verso la fine del primo tempo riesce a trovare un allungo sostanzioso che permette agli altoatesini di andare al riposo con un margine di 8 punti di vantaggio. Quello che fa preoccupare coach Tomazzolli non è però tanto il risultato quanto l’atteggiamento messo in campo nei primi 20 minuti dai suoi ragazzi: i nostri sono apparsi infatti molli e soprattutto non concentrati. La sveglia del coach gialloblu arriva prontamente negli spogliatoi, e i ragazzi tornano in campo con uno spirito diverso, anche se non ancora sufficientemente aggressivo: nel terzo periodo lo svantaggio si riduce ma i Piani rimangono avanti, alla soglia degli ultimi 10 minuti di gioco. Ma è proprio nell’ultimo periodo che i gardoloti tirano fuori gli attributi: grazie principalmente ad una difesa degna di questo nome su Moretti (che aveva fino a quel momento dominato l’incontro dal punto di vista realizzativo) dopo 30 minuti di difesa soft (sia dei diretti marcatori che di tutti i compagni, sempre in ritardo e molli negli aiuti, sia chiaro) permette ai trentini di rifarsi sotto, fino a trovare il sorpasso verso la metà del quarto finale. A blindare la partita ci pensano Mosna con una tripla pesante come un macigno, Perenzoni con numerosi contributi a rimbalzo (soprattutto in attacco) e Lucchini, particolarmente ispirato nella ripresa. Alla sirena il tabellone recita 58-66 in favore di Gardolo.

Vittoria importantissima per i nostri ragazzi, sia perché arriva dopo una serie negativa di 3 partite, sia perché arrivata contro una diretta avversaria per la corsa ai play off (la seconda in questa stagione).

Nota negativa: l’infortunio di Bertotti ancora nel primo tempo. GET WELL SOON BERTA!!

Jack.

\*\*Tiri da 3\*\*: 1 Lucchini, 2 Mosna

\*\*Tiri liberi\*\*: Gardolo 19/25.