---
title: Primo rinforzo per la Serie D
date: 2009-08-10T14:54:12+00:00
---
Il primo rinforzo alla rosa della Serie D, dopo la conferma di diversi giocatori della passata stagione, è **Claudio Marchetti**. Per Claudio si tratta di un ritorno a casa essendo un gardoloto doc. Cresciuto nella nostra società, a 12 anni si trasferisce all'Aquila Trento dove gioca per 5 stagioni, confrontandosi con campionati impegnativi e accumulando un importante bagaglio tecnico. Playmaker, classe 1992, altezza 184 cm, lo scorso anno è stato protagonista nei campionati d'eccellenza Under 17 e Under 19. Un importante arrivo quello del giovane play, che dividerà il ruolo con il più esperto Daniele Rodler.