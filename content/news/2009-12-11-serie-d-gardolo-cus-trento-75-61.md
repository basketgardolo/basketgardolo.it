---
title: 'Serie D: Gardolo-Cus Trento: 75-61'
date: 2009-12-11T15:12:18+00:00
---
Importante vittoria per il Gardolo, che si impone contro il Cus Trento. I gialloblu partono forte ma il Cus nel finale del primo quarto rimonta andando sul 19 pari. Nella seconda frazione un ottima difesa e buone percentuali in attacco portano il gardolo a +19, 45 a 26 all'intervallo. Alla ripresa del gioco il Cus cerca di riportarsi sotto, ai gialloblu vengono fischiati in meno di 2 minuti 5 falli per colpa di alcune disattenzioni difensive: gli universitari riescono ad arrivare sul -12 ma un paio di canestri importanti riportano i padrini di casa ad un vantaggio rassicurante. Nel finale il Gardolo riesce a gestire il vantaggio finendo 75-61. Soddisfatto l'allenatore Simone Eglione per la prova dei suoi: _"Con i ragazzi c'eravamo dati un micro-obiettivo da raggiungere quello di vincere due partite su due e ce l'abbiamo fatta, vincendo scontri importanti contro Pergine e Cus. Ieri_ - aggiunge il coach - _a parte qualche dormita nel corso della gara, anche per merito degli avversari, credo che abbiamo disputato una buona partita, con buoni tiri costruiti a livello offensivo e una discreta difesa. Segnalo inoltre l'ottima presenza a rimbalzo sia offensivo che difensivo.Puntualizzo il fatto che questo micro-obiettivo per noi deve essere un punto di partenza importante per migliorarci sotto l'aspetto tecnico-tattico. Aldilà di questi due risultati, sono soddisfatto del lavoro in palestra e soprattutto del miglioramento nell'atteggiamento e nella mentalità in allenamento, e di conseguenza in partita. Credo che questo ci dia modo di crescere e affrontare nella giusta maniera il cammino che ci rimane da fare."_