---
title: 'La Serie D 2017/2018 – Dalle giovanili alla prima squadra: Osello e Dellai'
date: 2017-09-03T07:38:04+00:00
---
Dopo aver sfiorato il titolo regionale Under 18 lo scorso anno Damiano Osello e Matteo Dellai faranno parte della prima squadra. **Damiano Osello** Giocatore classe '99 gioca i primi anni della giovanili nell'Aquila Trento, per poi arrivare al Basket Gardolo, dove gioca due stagione nella squadra Under 18. La scorso anno, allenato da coach Marco "Rizzo" Paoli, raggiunge il secondo posto regionale Under 18. Aggregato a fine stagione alla prima squadra, gioca i suoi primi minuti in Serie D. _"Quest'anno in serie D mi servirà per acquisire esperienza. Cercherò di rubare alcuni segreti agli altri giocatori per migliorare anche individualmente"_ **Matteo Dellai** Nel Basket Gardolo dall'età di 7 anni gioca tutte le giovanili della nostra società. Fa parte della rappresentativa regionale nelle categorie Under 13, Under 14 e Under 15 con cui partecipa al Trofeo delle Province Venete e ai vari tornei nazionali. Capitano della squadra Under 18 conquista il secondo posto regionale. Esordisce in prima squadra nella stagione 2015-2016 nelle finali del campionato Serie D contro Riva. Lo scorso anno fa parte del roster della prima squadra, mettendosi in mostra nel massimo campionato regionale, andando a referto in quasi tutte le partite in cui è impiegato. _"Sono molto soddisfatto di far parte di questo gruppo, cercherò di dare il mio contributo all'interno della squadra per arrivare a buoni risultati"_