---
title: Gardolo 62 – Charly Merano A 65
date: 2016-02-15T14:49:48+00:00
---
FEB

13

2016

**Punti segnati**

ROSSI LUCA

TORRESANI MATTEO

5

DELLAI MATTEO

13

BUFFA ROBERTO

5

OSELLO DAMIANO

8

SANTONI EDOARDO

2

AMBROSI GIOVANNI

7

LAZZAROTTO TOMMASO

16

PERENZONI STEFANO

4

PANIZZA LUCA

2

MALUAL DHIEU

**Commento:**  
Grandissima prestazione dei ragazzi U18 di Marco "Rizzo" Paoli che dimostrano grande concentrazione nel corso della partita ed escono a testa alta dal confronto contro il forte Charly Merano A.

Il primo quarto è molto equilibrato; entarmbe le squadre riescono con facilità a trovare la via del canestro con grande precisione(19-18 dopo 10′). Nel secondo quarto invece, Gardolo subisce la pressione degli avversari, non riuscendo quindi a rispondere offensivamente con continuità e dunque il parziale termina 12-19,(31-37 alla pausa).

Al rientro dagli spogliatoi la partita sembra sempre indirizzata a favore di Merano, nonostante la grande attenzione generale e la voglia di dimostrare di essere sempre presenti nell'incontro(43-52 dopo 30′).

L'ultimo quarto è quindi il periodo nel quale si decide la partita. Nonostante la stanchezza dovuta all'alto ritmo di gioco, Gardolo continua a macinare gioco provando a diminuire il passivo.  
Al minuto 35′, abbandona il campo per 5 falli il principale terminale offensivo avversario, Guidoboni, titolare anche con la serie D locale, caricando tutto l'ambiente oltre ad esaltare l'incitamento dei nostri calorosi tifosi.

Purtroppo per Gardolo, le partite si devono giocare fino all'ultimo secondo e finiscono solo al suono della sirena. Gardolo riesce a recuperare il passivo portandosi numerose volte a -2, senza mai agguantare il pareggio complice un po' troppa superficialità e frenesia in alcune situazioni offensive oltre alla precisione mostruosa al tiro dei nostri avversari. Inoltre, Gardolo tarda a fermare il cronometro portando un glaciale Merano in lunetta (4/4 negli ultimi 30″). L'ultimo possesso è troppo breve per portare ad una conclusione interessante ed il pallone si stampa sul tabellone, chiudendo dunque l'incontro 62-65.

Sicuramente, la miglior prestazione stagionale, nella quale abbiamo messo grandissima determinazione ed immenso orgoglio. Un grande peccato… Singolarmente, 15 punti per Tommy e 13 per Dellai oltre ad una generale convincente prova di squadra. Adesso, testa al prossimo impegno, sabato 20 contro la quinta in classifica, Charly Merano C.

Roby

Punti Charly Merano A  
GUIDOBONI 18, KANE 4, REOLON 11, CARRETTA 4, BRUNORO 21, MARKU 0, CAPP 0, BOTTICELLI 7, CATIBOG 0.