---
title: Gardolo 48 – Charly Merano 51
date: 2014-11-17T17:59:52+00:00
---
NOV

01

2014

**Punti segnati**

BERTOTTI NICOLA

PEDERZOLLI FEDERICO

BERTOLUZZA DAVIDE

2

TRIVARELLI GIACOMO

10

CASAGRANDE DANIELE

LUCCHINI DANIELE

7

VALER ALBERTO

18

JAN JOSOL

5

GAMBINO LORENZO

11

LAZZAROTTO TOMMASO

PERENZONI LUCA

STEFANO FAURI

**Commento:**  
Terzo impegno stagionale per la serie D, che sabato 1 novembre affronta tra le mura amiche la compagine altoatesina del Charly Merano. Anche se ancora a secco di vittorie, il Charly ha dimostrato di potersela giocare con tutti, perdendo per esempio di 2 sulla sirena a Rovereto e di 6 in casa del Cus (apparentemente le due squadre più forti di questo campionato). La partita sembra mettersi subito nelle giuste condizioni: 5 triple praticamente in fila a marchio gialloblu, danno ai gardoloti un buon margine. Il Charly è però bravo a rimanere concentrato sulla partita e nel secondo quarto la situazione si capovolge: gli altoatesini trovano infatti numerosi tiri piazzati dall’arco dei 6,75 m anche in seguito a gigantesche amnesie difensive del Gardolo. Alla pausa lunga il risultato è di 33 a 27 in favore dei meranesi (parziale di 19-7 dei meranesi nel secondo quarto).

Nella ripresa il Gardolo prova a rientrare, avvicinandosi a Merano ma non riuscendo a superare gli ospiti. Poi verso la fine del terzo quarto accade quello che, a sangue freddo, sembra essere stato l’episodio che ha deciso la partita: Valer nel tentativo di conquistare un pallone a rimbalzo commette fallo (il suo quarto personale); il giocatore non condivide la scelta arbitrale e protesta; protesta che lo stesso arbitro giudica eccessiva e sanziona Valer con un fallo tecnico che equivale all’espulsione del giocatore dal terreno di gioco. Perdita che costa cara al Gardolo, dato che Valer aveva fatto la voce grossa sotto i tabelloni fino a quel punto. I gialloblu trovano però la forza per reagire ancora: alla fine del terzo parziale il risultato è di 43 a 41 per Merano. Nel quarto periodo Gardolo riesce anche a sorpassare gli avversari ma poi, grazie alla precisione dalla linea della carità Merano riesce ad ottenere il primo successo stagionale: risultato finale 48 - 51.

Per la serie D, il lavoro da fare in palestra non è tanto…. Ma di più!! Forza ragazzi!

Jack.

\*\*Tiri da 3\*\*: Trivarelli 2, Valer 2, Gambino

\*\*Usciti per falli:\*\* Valer