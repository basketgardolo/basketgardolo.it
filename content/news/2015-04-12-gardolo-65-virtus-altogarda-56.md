---
title: Gardolo 65 – Virtus Altogarda 46
date: 2015-04-12T16:06:40+00:00
---
APR

09

2015

**Punti segnati**

TRIVARELLI GIACOMO

14

CASAGRANDE DANIELE

8

JAN JOSOL

4

GAMBINO LORENZO

9

ZAMPIERO ERMANNO

BERTOTTI NICOLA

10

LAZZAROTTO TOMMASO

VALER ALBERTO

17

PERENZONI LUCA

BERTOLUZZA DAVIDE

2

MOSNA MATTEO

1

**Commento:**  
Partita importante quella giocata giovedì sera a Gardolo dalla nostra serie D, contro un avversario già incontrato 4 volte in questa stagione e che in ogni occasione ci ha messo in seria difficoltà (4 sconfitte su 4 partite per i nostri, e tutte con margine). La vigilia non è delle migliori: Lucchini è costretto a dare forfait a causa di un problema al tendine d’Achille, e complici le vacanze di pasqua e i turni di lavoro la presenza ad allenamento nelle ultime due settimane non è stata ottimale, per usare un eufemismo. La Virtus si presenta a ranghi ridotti a causa dell’assenza importante di Pastori ma può comunque contare sui suoi pezzi da 90, come Proch, Morghen, Zanoni e Volpi. Il primo quarto è tutto di marchio gialloblu; i gardoloti infatti giocano bene soprattutto in difesa, costringendo gli avversari a segnare appena 6 punti (15-6 alla prima sirena). Nel secondo parziale Gardolo prova l’allungo e ancora, grazie ad un ottima difesa che limita l’attacco gardesano ad appena 9 punti, va al riposo lungo con un margine di 18 punti (33-15).  
Memore di quanto successo nella partita giocata a gennaio a Gardolo (dove la Virtus aveva recuperato un gap di 8 punti e allungato nel terzo quarto sui Gialloblu) coach Tomazzolli tiene sul pezzo i suoi per cercare di evitare la rimonta avversaria. Gardolo rientra concentrata e nonostante la pressione difensiva e la difesa a zona virtussina riesce a mantenere un margine di 16 punti alla vigilia dell’ultimo quarto (43-17).  
Negli ultimi 10 minuti i ragazzi della Virtus provano a rientrare, riuscendo ad arrivare sotto la doppia cifra di svantaggio, ma Gardolo, grazie ad un buon gioco di squadra che porta a tiri puliti anche da 3 punti, controlla il rientro avversario per poi riprendere le distanze nel finale.  
Alla sirena il punteggio è di 65-46 per i padroni di casa.  
Ottima vittoria che serve sia a consolidare il terzo posto in classifica prendendo le distanze da Rovereto e Merano entrambe in cerca della quarta piazza, sia a dare morale e fiducia ai nostri (partita che ha dimostrato che i gialloblu se la possono giocare davvero con tutti) in vista degli imminenti play off (dove con tutta probabilità sarà ancora Virtus la nostra avversaria).  
Jack

\*\*Virtus Altogarda:\*\* Hainzl 12, Zanoni 11, Volpi 10, Danti, Morghen 9, Mazza, Proch 2, Stienen, Carretta, Finarolli 2

\*\*Tiri da 3:\*\* Gardolo 7 (Trivarelli 2, Bertotti 2, Valer 2, Gambino), Virtus Altogarda 2 (Zanoni, Volpi)

\*\*Tiri liberi:\*\* Gardolo 12/22, Virtus Altogarda 8/14