---
title: Serie D – Malaguti è il secondo rinforzo
date: 2009-08-20T20:29:05+00:00
---
![2.jpg](http://www.basketgardolo.it/wp-content/uploads/2009/08/2.jpg)\*\*Riccardo Malaguti\*\* sarà un giocatore del Gardolo per la prossima stagione. Riccardo proviene dalle giovanili del Petrarca Padova ed è stato in passato anche nel giro delle nazionali giovanili, ha partecipato nel 2002 con coach Gebbia al Torneo Europeo BAM a Leskovac (Belgrado), in quel gruppo figuravano anche Aradori e Gallinari. La guardia, anno 1988, ha giocato una parte della scorsa stagione a Pergine con 5.4 punti di media in 13 partite. A Trento per motivi di studi farà parte della squadra gardolota che con questo colpo sistema il reparto degli esterni.