---
title: Val di Fiemme Basket 60 – Gardolo 69
date: 2014-02-10T22:20:39+00:00
---
| **Nome** | **Punti segnati** |
| -------- | ----------------- |
| BALDO YURI | 4 |
| BOSETTI MICHELE | 11 |
| MATTEDI LUCA | 10 |
| GUADAGNINI FEDERICO | 10 |
| FRANZOI NICOLA | 10 |
| SACCOMAN LORENZO | 0 |
| STENICO CRISTIAN | 3 |
| SOVILLA MASSIMO | 11 |
| VALER ALESSANDRO | 10 |

**Commento:**

Lunedì di trasferta sotto la neve per la Promozione, si va nella val di fiemme a giocare in quel di Cavalese.

Forse memori della facile vittoria dell'andata (101 a 33) si arriva a questo incontro non proprio concentrati a dovere e ne vien fuori un incontro molto combattuto. La squadra avversaria sfodera una zona 2-3 per quaranta minuti su un campo abbastanza piccolo e noi facciamo abbastanza fatica ad attaccarla. Ma più che l'attacco è l'atteggiamento in difesa che non va, siamo poco aggressivi e sempre distanti dal nostro uomo (facciamo solamente 10 falli in tutta la partita!) e lasciamo in continuazione spazi per i nostri avversari. Nel primo quarto è un ottimo Mattedi che ci tiene in contatto grazie ad otto preziosi punti nei primissimi minuti di gioco, ma come detto prima è una partita che va avanti punto a punto per tre interi quarti (22-20, 34-36, 48-48). Nell'ultimo quarto riusciamo finalmente ad essere più aggressivi in difesa e recuperare qualche pallone in più e sudando un bel po' portiamo a casa i due punti vincendo per 69 a 60.  
Facciamo i complimenti alla squadra di Cavalese per l'ottima prestazione.

Forti di una buona posizione in classifica (11 vinte e 1 persa in stagione) adesso il nostro calendario prevede un mese di stop senza partite per poi riprendere con il big match contro Lavis giovedì 6 marzo!