---
title: Gardolo, un paese ai vertici
date: 2013-01-07T18:19:06+00:00
---
Per chi se lo fosse perso, ecco l'articolo de L'Adige del 29 dicembre 2012
_"Un salto di mezzo chilometro ad est e al palazzetto di Melta troviamo un'altra società che fa faville, il Basket Gardolo allenato dal giovane ma già esperto Luca Caracristi. "Militiamo in serie D, la massima categoria regionale. Siamo primi in classifica a punteggio pieno, con 12 vittorie in 12 partite. Ne mancano ancora 15; comunque nel basket come è noto è la fase finale dei play-off a decidere le sorti del campionato". Coach umile, ma la squadra di Caracristi, numeri alla mano, è un vero rullo compressore, con lui in panchina, nelle ultime due stagioni il Gardolo si è pure portato a casa tutte e due le edizioni della Coppa regionale, oltre ad aver sfiorato la promozione (perdendo solo in finale) nella passata stagione. Quasi impossibile fare meglio. Ora il sogno è raggiungere la C2, serie extraregionale, dove militano Piani Bolzano, Gardascuola, Cr Pergine. Il tutto con l'ossatura della squadra composta da gardoloti doc, tredici (di cui sei, promettenti under 19). Ad aiutarli, dovrebbe esserci anche il nuovo parquet del palazzetto, in fase di ultimazione. Anche in questo caso le avventure del team sono on-line su www.basketgardolo.it."_
_Giacomo Poletti_