---
title: 'Esordienti: Villazzano B-Gardolo: 45-43'
date: 2009-12-05T16:37:55+00:00
---
Seconda partita stagionale per i nostri ragazzi 98/99 che incappano in una giornata storta collettiva e, nonostante siano rimasti in vantaggio per lunghi tratti della partita, crollano nel finale contro un ottimo Villazzano B. Un buon primo quarto, chiuso in vantaggio di 15, lasciava ben sperare ma nei successivi tre quarti la squadra commetteva in serie errori (in fase realizzativa e nei passaggi) ed ingenuità (in difesa) che tenevano Villazzano in partita e le sole buone performance di Tommaso e Giovanni non erano sufficienti per portare a casa la vittoria. Adesso aspettiamo la trasferta di domenica prossima a Bolzano per capire se i nostri ragazzi sono quelli vincenti dell'esordio oppure quelli molto meno belli visti contro Villazzano B. Un piccolo commento personale sul comportamento del pubblico della squadra avversaria che con ogni mezzo vocale e sonoro disturbava i nostri ragazzi durante i tiri liberi, ma se insegnamo ai nostri giovani atleti a comportarsi in modo così "antisportivo" cosa ci possiamo aspettare da loro quando saranno grandi e andranno a loro volta nei palazzetti o negli stadi? Forse la parola "vergogna" per questi genitori è anche troppo poco….. Punteggi individuali: Mattia B. 2, Giovanni A. 5, Claudio P. 1, Tommaso L. 8, Davide M., Marco F. 6, Daniele C. 3, Matteo T., Manuel F. 2, Valentino M. 4, Matteo C. 4, Stefano P. 8