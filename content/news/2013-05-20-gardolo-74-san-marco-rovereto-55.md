---
title: 'Playoff Serie D: Gardolo 74 – San Marco Rovereto 55'
date: 2013-05-19T08:01:13+00:00
---
| **Nome** | **Punti segnati** |
| -------- | ----------------- |
| FRONZA ANDREA | 7 |
| LUCCHINI DANIELE | 16 |
| MATTEDI GIULIO | 0 |
| PEDERZOLLI FEDERICO | 0 |
| BIJEDIC JOVAN | 13 |
| CASAGRANDE DANIELE | 0 |
| MOSNA MATTEO | 5 |
| TRIVARELLI GIACOMO | 0 |
| PEDROTTI MARCO | 10 |
| BAFTIRI ARBEN | 23 |
| GAMBINO LORENZO | 0 |
| BERTOLUZZA DAVIDE | 0 |

**Commento:**  
Gardolo si impone in gara 3 e conquista la finale del campionato di Serie D. Rovereto viene superata dopo una partita sempre condotta, che ha messo in mostra la superiorità dei gardoloti. Al via Rovereto si affida a Brunori, Lusente sotto canestro, Rosani, Todeschi e Paissan in regia. Gardolo risponde con i giovani Mattedi e Trivarelli, con Fronza, Casagrande e Baftiri.  E' quest'ultimo che sigla il primo canestro della partita, a cui risponde Brunori dalla lunetta con una precisione che i lagarini manterranno per tutto il match. Pedrotti, subentrato a Casagrande, e una tripla di Fronza portano il Gardolo sul 9-5. Paissan risponde con 6 punti di fila ma i canestri di Lucchini e due bombe di Bijedic mantengono Gardolo avanti fino al 20-16 alla prima pausa. Il secondo quarto è ancora all'insegna dell'equilibrio con le due squadre che sbagliano molto. Per il Gardolo vanno a segno Pedrotti, Bijedic, Lucchini, Baftiri e Mosna con una penetrazione e un tiro dai 5 metri. Alla pausa lunga Gardolo avanti 32-28. Al rientro in campo il capolavoro gardoloto: 25-8 il parziale con Rovereto frastornato che trova un solo canestro dal campo nei minuti finali. Gardolo domina nel colorato con 9 punti di Baftiri ben supportato da Pedrotti. Lucchini è devastante e segna 8 punti, Bijedic mette la sua terza bomba. La difesa è attenta e Gardolo vola al +21 al termine del terzo periodo. All'inizio dell'ultimo quarto i gialloblu non mollano e rispondono al tentativo del Rovereto di rialzare la testa. A 4 minuti dal termine 2 bombe degli ospiti sembrano riportare al copione di gara 2, ma è un fuoco di paglia; i gialloblu reagiscono con un canestro di Bijedic, una difesa attenta e con la precisione nei minuti finali dalla lunetta. Alla sirena il tabellone segna 74-55, Gardolo stacca il biglietto per le finali.

**Parziali**: 20-16, 12-12, 25-8, 17-19

**Punti Rovereto:** Brunori 10, Rosani 3, Lusente 10, Zamboni, Paissan 9, Basso, Dalbosco, Mazzucato 6, Bianchi 5, Todeschi 12. All. Ziggiotto.

**Tiri da 3 punti:**  
**Gardolo 4:** Bijedic 3, Fronza 1.  
**Rovereto 3:** Todeschi 1, Paissan 1, Bianchi 1.

**Tiri liberi: Gardolo** 16/25; **Rovereto** 14/16  
**Usciti per falli:** Brunori