---
title: 'Coppa Zanelli: sconfitta in finale'
date: 2009-10-12T12:52:07+00:00
---
Sconfitta in finale per il Gardolo, vince il trofeo la Virtus Riva. I gialloblu partono male e sono sempre ad inseguire: 21-9 il primo parziale (3 bombe di Jackovljevic e 1 di Modena), il Gardolo fa fatica a stare in partita, male in attacco dove smarrisce il suo gioco di squadra e subisce in difesa, si va all'intervallo sul 36 a 27 con un piccolo recupero nei minuti finali. Nel terzo quarto la Virtus sembra scappare andando +20, ma i gardesani accusano un evidente calo, i gardolotti con l'ultimo quarto ritornano vicini nel punteggio, andando +2 negli ultimi minuti con un canestro di Marchetti; Gardolo spreca malamente un paio di attacchi, la partita Ã¨ emozionante. Purtroppo negli ultimi secondi i grigi e il tavolo decidono di diventare protagonisti del finale: viene fischiato il quinto fallo a Bijedic su un tiro da tre punti di Jackovljevic, che va in lunetta per tre tiri liberi. Coach Eglione chiama minuto al tavolo. Il virtussino dalla lunetta sbagli i primi due liberi e realizza l'ultimo: 72-71 per Riva. Tutti pronti per prendere le indicazioni nel time out, ma il tavolo si "dimentica" di chiamare la sospensione. Eglione e la panchina protestano, l'azione continua Jackovljevic ruba un pallone e subisce un fallo antisportivo, l'arbitro per la proteste per il timeout non concesso fischia un fallo tecnico all'allenatore. Nell'azione successiva altri due liberi di Santorum, che aveva realizzato un 2/2 per il tecnico, fissano il punteggio sul 76-71 finale. \*\*Gardolo - Virtus Riva: 71-76\*\* Proch 17, Lucchini 12, Pederzolli, Bijedic 20, Casagrande, Franzoi 1, Massignani 6, Malaguti 9, Bertotti, Marchetti 5, Pedrotti. Tiri da 3 punti: nessuno \*\*Semifinale:\*\* \*\*Gardolo - Maia Merano: 97-63\*\* Proch 10, Lucchini 13, Pederzolli, Bijedic 10, Casagrande 10, Franzoi 3, Massignani 17, Malaguti 12, Bertotti 4, Marchetti 15, Pedrotti 4, Dalla Betta 1. Tiri da 3 punti: Marchetti 1, Malaguti 2, Bijedic 1, Lucchini 1, Massignani 1.