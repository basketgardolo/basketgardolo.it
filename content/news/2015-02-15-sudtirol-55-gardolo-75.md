---
title: SudTirol 55 – Gardolo 75
date: 2015-02-07T13:23:31+00:00
---
| **Nome** | **Punti segnati** |
| -------- | ----------------- |
| LAZZAROTTO TOMMASO | 0 |
| TRIVARELLI GIACOMO | 23 |
| CASAGRANDE DANIELE | 11 |
| MOSNA MATTEO | 4 |
| GAMBINO LORENZO | 13 |
| PEDERZOLLI FEDERICO | 0 |
| LUCCHINI DANIELE | 4 |
| BERTOLUZZA DAVIDE | 5 |
| VALER ALBERTO | 13 |
| PERENZONI LUCA | 0 |
| JOSOL JAN | 2 |

**Commento:**  
Nella quattordicesima giornata del campionato di serie D, la nostra squadra si reca in Altro-Adige per la partita contro la giovane formazione del Alto-Adige SuedTirol, compagine priva di veterani e ancora a secco di vittorie.

La partita inizia un po' in sordina con pochi lampi da entrambe le parti, i gialloblu corrono poco e non riescono ad ingranare in nessuna parte del campo. Alcune soluzioni, un po' avventate, avvantaggiano gli avversari che escono meglio dal periodo vincendolo di un punto: 16 a 15.  
Nel secondo quarto cambia tutto, i gardoloti iniziano ad ingranare e i bolzanini perdono quella tranquillità che avevano mantenuto nel corso del primo quarto; anche grazie ad un buon lavoro di pressione sulla palla riusciamo a sviluppare delle buone azioni in attacco, lasciando poco spazio agli avversari, limitando la loro produzione a 10 punti. A fine secondo quarto il risultato è di 26 a 39.

Al rientro in campo, il terzo quarto si rivela molto simile al precedente con i gardoloti pronti a pressare la giovane squadra ospitante che, non riuscendo a superare agevolmente la metacampo, perde un po' la pazienza e commette alcuni errori che ci permettono di incrementare il vantaggio fino al 39 a 60 di fine terzo quarto.

Nell'ultimo periodo i gialloblu vedendo il risultato si rilassano, forse un po' troppo, visto che gli avversari riescono ad arrivare a 13 lunghezze dalla parità in 5 minuti di gioco, concedendoci solo 2 punti. Fortunatamente la dormita generale viene presto svegliata da coach Tomazzolli che con due urli dei suoi ci sveglia riportando la squadra in carreggiata. La partita finisce 55 a 75.  
Buonissima la partita di Triva che con 23 punti domina i tabellini dei punti segnati.

Buono il momento di forma della squadra che con 4 vittorie di fila mantiene la terza piazza in solitaria, seguita da Rovereto.  
Molto importante sarà la partita che si disputerà il giorno di San Valentino a Gardolo contro la rinforzata squadra di Merano.  
L'invito a venire a sostenerci non è rivolto solo ai single ma anche a tutte le coppie che trovano bello e divertente il nostro sport.  
Forza Gardolo.

InGamba;)