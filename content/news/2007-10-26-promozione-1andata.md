---
title: promozione 1°andata
date: 2007-10-26T11:39:41+00:00
---
**Gardolo - Endas B 73 - 74**
![fede](/images/articoli/federico-pederzolli.jpg)
Dopo le tre partite di coppa è iniziato giovedì sera il campionato di PROMOZIONE. I nostri ragazzi si sono trovati contro la squadra di rovereto Endas B, una squadra composta soprattutto da giocatori over 30 con molta esperienza. Raccontando la partita in poche righe si può dire che per tre quarti siamo riusciti ad imporre il nostro gioco (con qualche azione anche spettacolare, vedi schiacciata in contropiede di Luca Dalpiaz), ma nel quarto periodo sopra di 9 punti abbiamo smesso di giocare, e per 10 minuti non abbiamo segnato neppure un canestro dal campo, e Rovereto ci ha puniti con la tripla del sorpasso a 30 secondi dalla fine. Abbiamo avuto la possibilità di vincere a pochi secondi dal termine con addirittura 4 tiri liberi, ma dalla linea della carità è uscito un tremendo 0/4. Questa sconfitta non deve farci perdere la convinzione nelle nostre capacità ma deve farci capire che non bisogna mollare mai, e che appena si abbassa la concentrazione non riusciamo più a combinare nulla di buono. Già lunedì sera abbbiamo la possibilità di rifarci a Bolzano, serviranno impegno, cuore e concentrazione perchè tutti noi abbiamo una gran voglia di disputare un bel campionato. FORZA GARDOLO. i tabellini sono nella sezione "Promozione - campionato"