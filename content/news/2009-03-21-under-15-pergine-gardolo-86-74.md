---
title: 'Under 15: Pergine-Gardolo: 86-74'
date: 2009-03-21T10:32:42+00:00
---
Brutta partita a Pergine per gli Under 15, che mostrano ancora una volta di non essere una squadra costante. Una brutta prestazione condita da numerosi errori, da nervosismo (gli arbitri non hanno certo aiutato entrambe le squadre: un arbitraggio scostante che ha fischiato circa 15 portate….ci si aspetterebbe di più da arbitri esperti, che aiutassero i ragazzi a migliorarsi…) e da poca concentrazione. Pronti via siamo sotto 8 - 0, si capisce già che sarà molto dura, ma dopo il minuto chiamato da coach Caracristi, torniamo avanti 10-8, sembriamo di nuovo in partita, ma andiamo troppo ad intermittenza. Decisivo il secondo quarto che si chiude con il punteggio di 28-10 per i valsuganotti, che vanno al riposo con 20 punti di vantaggio, il Gardolo non riesce più a rifarsi sotto, per fortuna rimediamo nel finale e recuperiamo un pò di svantaggio fino al -12. Speriamo che questa sconfitta serva per ripartire e migliorarci, allenandoci con sempre maggior impegno per affrontare al meglio il ritorno in casa.

Trivarelli 16, Ambrosi 8, Leitempergher 16, Mattedi 15, Consoli 4, Dallapiccola 2, Guadagnini 4, Gambino 2, Panza 3, Pederzolli 2, Grassi 2; All. Caracristi

Tiri da 3: nessuno; tiri liberi 12/32; usciti per 5 falli: Trivarelli