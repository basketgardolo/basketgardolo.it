---
title: Stagione iniziata anche per gli Under 17
date: 2014-11-02T11:32:31+00:00
---
Da qualche mese è iniziata la stagione dell'Under 17 e con un po' di ritardo sono finalmente riuscito a scrivere una piccola presentazione. La squadra è composta da 20 elementi di cui 6 ragazzi classe 1998, 10 ragazzi classe 1999 e 4 ragazzi classe 2000. I ragazzi 1999 giocheranno principalmente in Under 17 mentre i ragazzi 1998 collaboreranno anche con l'Under 19; stesso discorso vale per i ragazzi classe 2000 che disputeranno anche il campionato Under 15. Quest'anno tre allenatori, legati fra di loro da una forte amicizia, seguiranno il gruppo e precisamente: Simone Coser, Marco Paoli e Lorenzo Gambino. Gli allenatori cercheranno di dare al gruppo gli stimoli necessari per affrontare la stagione nel migliore dei modi. Già dalla scorsa stagione il gruppo si dimostrava unito e affiatato, facilitando così il lavoro in palestra, pertanto speriamo di continuare su questa strada, disputando una buona stagione. Colgo l'occasione per ringraziare di cuore, a nome mio personale e di tutta la squadra, Manuel per la sua collaborazione nella scorsa stagione e che purtroppo ci ha dovuto lasciare per problemi legati al suo lavoro. Simone.