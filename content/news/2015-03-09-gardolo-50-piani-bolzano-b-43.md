---
title: Gardolo 50 – Piani Bolzano B 43
date: 2015-03-09T21:07:26+00:00
---
Eccoci arrivati dunque alla prima giornata del girone valido per il 9º-16º posto che ci vedrà impegnati per quasi due mesi che si riveleranno davvero intensi.  
Si affrontano Gardolo e Piani Bolzano B, entrambe uscenti eliminate dal rispettivo girone preliminare.  
La partita prende una piega favorevole per i padroni di casa che mostrano superiorità tecnica e agonistica.  
Infatti, chiudiamo il 2º quarto con 15 punti di vantaggio. Purtroppo però, complici una scarsa concentrazione e la consapevolezza di godere di un buon vantaggio, caliamo vistosamente nella seconda metà di gara, rischiando di essere agguantati nel punteggio.  
Chiaramente, non vogliamo sfigurare davanti al nostro pubblico, perciò riusciamo a resistere e a contrattaccare ad ogni azione offensiva bolzanina.  
Questi si dimostrano talvolta contrastanti poiché si sono verificati atteggiamenti antisportivi nel corso della gara. Davvero da evitare.  
Non giochiamo una grande partita visto l'adattamento al livello dei nostri avversari, però ciò che importa davvero è il risultato. Infatti, con molta voglia e pazienza portiamo a casa la partita e i primi due punti nel girone, che ci consentono di avere maggiore fiducia in noi stessi.  
Sicuramente, c'è molto su cui migliorare in vista dei prossimi impegni, però questo è un buon punto di partenza.

La partita si chiude 50-43.  
Probabilmente posso sembrare monotono però vanno nuovamente tanti complimenti a Matteo "Torre", che realizza 23 punti con 2/3 da 3 punti, disputando una prestazione da vero trascinatore.  
Forza Gardolo!

Roby