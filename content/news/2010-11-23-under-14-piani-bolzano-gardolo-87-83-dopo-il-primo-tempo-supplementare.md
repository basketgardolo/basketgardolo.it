---
title: 'Piani Bolzano  83 – Gardolo 87 (Dopo 1 tempo supplementare)'
date: 2010-11-23T19:24:41+00:00
---
NOV

21

2010

**Punti segnati**

BOSETTI TOMMASO

4

CETTO DANIELE

2

TONINA FILIPPO

6

SIMIC DORDE

4

MAZZALAI VALENTINO

2

POSTAL MATTEO

2

SPAGNOLO THOMAS

16

DALLABETTA MICHAEL

35

LAZZAROTTO TOMMASO

0

PEDRI MATTIA

12

**Commento:**  
Pensavo di non poter rivivere partite emozionanti come l’anno passato e di starmene tranquillamente in panchina.. e invece mi sbagliavo di grosso; domenica a Bolzano c’è stata una partita bellissima ed emozionante, purtroppo per noi è finita male dopo 1 tempo supplementare, ma mi sento di dire che tutte e due le squadre avrebbero meritato la vittoria; devo fare i complimenti ai miei ragazzi e anche ai ragazzi avversari che hanno combattuto fino alla fine su ogni pallone per cercare di vincere. Ma veniamo alla cronaca: alla fine del secondo quarto andiamo al riposo in svantaggio di una decina di punti, ma al rientro in campo i nostri ragazzi partono con uno spirito diverso e riescono subito a ricucire lo strappo. Il terzo quarto ci vede in svantaggio di 3 punti (54 a 51) mentre nell’ultimo quarto riusciamo ad andare via ai nostri avversari, arrivando ad avere un vantaggio di 13 punti a circa 5 minuti dalla fine; qui si spegne la luce, complice un po’ la stanchezza e la reazione veemente dei nostri avversari che in poco tempo riescono a pareggiare le sorti della partita; 71 pari a 12 secondi dalla fine, abbiamo la palla in mano ma non riusciamo a concretizzare; si va ai supplementari senza Mattia Pedri e Thomas Spagnolo, entrambi fuori per 5 falli, e con alcuni giocatori sfiniti. Combattiamo comunque fino all’ultimo pallone ma purtroppo alla fine il punteggio ci vede sotto di 4 punti, 87 a 83; c’è un grande rammarico per l’occasione perduta, ma c’è anche la consapevolezza di un gruppo che sta migliorando e che finalmente sta cambiando mentalità. Siamo sulla buona strada, continuiamo a lavorare così e poi arriveranno anche i risultati. Rizzo.