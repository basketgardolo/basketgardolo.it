---
title: Gardolo 75 – San Marco Rovereto 56
date: 2015-10-26T18:31:18+00:00
---
OTT

15

2015

**Punti segnati**

TRIVARELLI GIACOMO

16

LUCCHINI DANIELE

17

CHISTE'

VALER ALBERTO

10

LAZZAROTTO TOMMASO

3

GAMBINO LORENZO

14

SCAGLIARINI

PERENZONI LUCA

2

BEVILACQUA FEDERICO

1

RIZI GIOVANNI

3

JOSOL JAN RAVEN

9

ASANI

**Commento:**  
Terza partita della prima fase di coppa TAA per i gialloblu, che fino ad ora hanno ottenuto due vittorie nelle prime due sfide; avversari i roveretani del San Marco, imbattuti anche loro e con una partita giocata in più. Chi segue la nostra squadra sa bene come le partite contro Rovereto siano sempre state avvincenti nelle ultime stagioni, e così è stato anche in quest’occasione (per lo meno per buona parte della gara).

Inizio partita a favore di Rovereto, nonostante una non perfetta efficienza dalla linea dei 6,75 (arma numero uno della squadra della città della quercia). Gardolo appare non del tutto concentrata ed il primo parziale termina con il punteggio di 10-13 in favore degli ospiti. Q2 che vede una timida ripresa dei gialloblu che riescono a mettere il naso avanti alla pausa lunga (24-22). Coach Tomazzolli non appare soddisfatto e negli spogliatoi fa sentire la sua voce e, come spesso accade la strigliata ottiene i risultati sperati. Al rientro in campo i gardoloti mostrano tutta un’altra pallacanestro, a partire dall’ attacco capace di segnare 30 punti nel solo terzo periodo, a fronte dei 14 subiti (54-36 alla vigilia del quarto finale). L’ultimo parziale vede Gardolo capace di mantenere la concentrazione andando anche ad aggiungere un punto al gap tra le due squadre (21-20 il parziale che porta il risultato finale sul 75-56). Nel complesso buona partita dei nostri che hanno mostrato buone azioni offensive (come già detto principalmente nel terzo periodo) e discrete azioni difensive (riuscendo a mantenere le punte di diamante roveretane sotto la doppia cifra, ad eccezione di Mazzuccato). Nel San Marco si salva la prestazione dell’appena nominato Mazzuccato (anche se come riferito da quest’ultimo al sottoscritto, quella sera era mezzo ammalato :P). Da menzionare gli esordi dei nuovi acquisti GiovanniS, Chisté e Asani.

Vittoria che di fatto garantisce al Gardolo l’accesso alle Final Four di coppa; ultimo impegno del girone lunedì 19 al PalaBocchi contro il Belvedere Ravina.

Jack

\*\*San Marco Rovereto:\*\* Todeschi 9, Nicoli 6, Piacini 3, Brunori 7, Vugdalic 2, Teosanof 2, Novali 2, Zuin 2, Gentili, Dellantonio, Bumbli 5, Mazzuccato 18

\*\*Tiri da 3:\*\* Gardolo 1 (Trivarelli), San Marco Rovereto 6 (Todeschi 2, Bumbli, Mazzuccato, Nicoli, Piacini)

\*\*Tiri liberi:\*\* Gardolo 18/25; San Marco Rovereto 8/19