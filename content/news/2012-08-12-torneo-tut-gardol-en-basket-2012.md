---
title: Torneo “Tut Gardol en Basket” 2012
date: 2012-08-12T17:53:18+00:00
---
![](http://www.basketgardolo.it/wp-content/uploads/2011/06/torneobn.jpg "Tut Gardol en Basket")Dopo due edizioni archiviate positivamente, anche quest'anno ci sarà "Tut Gardol en Basket", torneo 3 contro 3 inserito nella manifestazione "Tut Gardol en Festa". Come le scorse edizioni, le partite di qualificazione si giocheranno presso il campetto da basket situato accanto alle scuole Pigarelli domenica 9 settembre a partire dalle ore 8.30, con due gironi da 6 squadre, ciascuna delle quali composta da un massimo di 5 atleti tesserati presso la F.I.P. (il numero e la modalità dei gironi potranno variare a seconda delle squadre iscritte). Dopo il pranzo, nella piazza di Gardolo, verrà approntato un canestro per svolgere alle ore 14.30 le semifinali, alle 15.00 la finale per il 3°-4° posto e successivamente per il 1°- 2° posto. Nell’intervallo ci sarà una sfida di tiri da tre punti. A \[questo link\]\[1\] potete scaricare il modulo d’iscrizione per le squadre, che dovrete spedire via email al Comitato Organizzatore all’indirizzo . Vi ricordiamo che gli iscritti dovranno essere atleti tesserati in una società sportiva e che il costo di partecipazione è di 30€ per squadra. Il resto del regolamento lo potete trovare in \[questo documento\]\[2\], vi preghiamo di leggerlo attentamente prima di compilare l’iscrizione. \[1\]: http://www.basketgardolo.it/wp-content/uploads/2010/06/iscrizione.doc \[2\]: http://www.basketgardolo.it/wp-content/uploads/2012/08/Regolamento-3vs3\_2012.pdf