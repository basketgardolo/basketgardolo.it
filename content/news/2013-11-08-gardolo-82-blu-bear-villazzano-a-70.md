---
title: Gardolo 82 – Blue Bear Villazzano A 70
date: 2013-11-07T10:23:11+00:00
---
| **Nome** | **Punti segnati** |
| -------- | ----------------- |
| BALDO YURI | 11 |
| DALLABETTA DANIEL | 7 |
| DALPIAZ LUCA | 20 |
| DE MARE PAOLO | 2 |
| FRANZOI NICOLA | 10 |
| GUADAGNINI FEDERICO | 7 |
| PEDERZOLLI FEDERICO | 8 |
| STENICO CRISTIAN | 10 |
| VALER ALESSANDRO | 7 |

**Commento:**

Primo appuntamento casalingo stagionale di campionato per la nostra "promozione".

Da qualche anno la squadra era abituata a giocarsi le partite tra le mura amiche ad ora di cena nel giorno del Signore e l'idea era quella di riproporre ai tifosi gardolotti la stessa offerta delle scorse stagioni, ma il calendario ci impone diversi appuntamenti quasi in notturna, visto che disputeremo cinque delle otto partite casalinghe alle ore 21.30 del giovedì.

Pronti, via! I nostri avversari sono giovani e pronti a correre, ne vien fuori un primo quarto molto combattuto dove loro riescono a trovare un canestro sulla sirena che li porta al primo stop in vantaggio 23 a 22. Se i ritmi sono alti anche i nostri errori non sono da meno, perdiamo più di una volta palla per scelte sbagliate e concediamo ai nostri avversari rimbalzi offensivi e qualche contropiede di troppo. Ciò nonostante in attacco riusciamo a girar palla e trovare buone soluzioni al tiro e arriviamo alla pausa lunga in vantaggio di quattro punti (43 - 39). Negli ultimi due quarti siamo sempre avanti di sette-otto punti e non ci facciamo mai avvicinare troppo dai nostri avversari. A sprazzi mettiamo una buona pressione in difesa che ci permette di recuperare diversi palloni e andare in azione di attacco in superiorità numerica e trovare dei punti facili. A fine partita il tabellone segna il punteggio di 82 a 70 a nostro favore.