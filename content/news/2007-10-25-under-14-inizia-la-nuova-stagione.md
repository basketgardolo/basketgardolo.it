---
title: UNDER 14 – Inizia la nuova stagione
date: 2007-10-25T08:35:32+00:00
---
![under14.jpg](http://www.basketgardolo.it/wp-content/uploads/2007/10/under14.jpg) Parte per l'ennesima stagione l'avventura cestistica dei ragazzi nati nel 1994 (UNDER 14) ancora, purtroppo per loro e per il quinto anno consecutivo, sotto la guida di coach Perissinotto. Confermatissimo anche il coach in seconda Luca Caracristi. Le novità quest'anno, dopo una discreta stagione 2006/2007, sono molte ad iniziare dal gruppo ; infatti qualcuno dei 21 iscritti si è ritirato per seguire altre vie (Mattia B., Suat R., Bruno D. e Daniele G.) mentre altri due sono stati "promossi" all'Aquila Basket (Alberto V. e Matteo P.); siamo dunque rimasti in 15 cioè il numero ideale per potersi allenare, a detta dei coach, ma certamente, sulla carta, un po' più deboli e bassi dello scorso anno! Questo sarà uno stimolo in più per tutti i giocatori che dovranno dare il massimo per migliorare ed è anche per questo che la nostra Società ha permesso di introdurre un terzo allenamento settimanale consentendo ai coach di tentare di migliorare la qualità dell'insegnamento. Altra novità positiva è che quest'anno il campionato inizia molto presto cioè ad ottobre e finisce a maggio a differenza dello scorso anno dove siamo stati quattro mesi senza giocare una partita !!! Infine vogliamo ricordare l'elenco dei ragazzi che compomgomo questo affiatatissimo gruppo dal quale noi allenatori ci attendiamo molto impegno ed i loro tifosi molti bei risultati: Davide B. (capitano), Francesco A., Giacomo T., Nicolò L., Giuseppe D., Andrea G., Giulio M., Giacomo S., Nicolò P., Ermanno P., Federico G., Luca D., Ashley D., Lorenzo G. e Riccardo P. E infine un grande "in bocca al lupo" a tutti quanti e un ringraziamento, per la loro disponibilità, ai genitori.