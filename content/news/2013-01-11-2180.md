---
title: Gardolo 68 – Europa Bolzano 70
date: 2013-01-09T17:16:27+00:00
---
| **Nome** | **Punti segnati** |
| -------- | ----------------- |
| BALDO MIRKO | 9 |
| TONINA FILIPPO | 4 |
| SIMIC GIORGIO | 2 |
| ZAMPIERO ERMANNO | 4 |
| CIOFFI SIMONE | 0 |
| DALLABETTA MICHAEL | 21 |
| ROSSI RACCAGNI MARCO | 2 |
| MARGONI MICHELE | 2 |
| BERLOFFA RICCARDO | 17 |
| NDOME KHADIM | 9 |
| VENTURINI FEDERICO | 2 |

**Commento:**  
Iniziava male il 2013 per i nostri under 17, che, con il parquet nuovo del palazzetto, portavano a casa la prima sconfitta stagionale perdendo in casa 68 a 70 contro l’Europa Bolzano. I nostri ragazzi partivano bene nel primo quarto andando in vantaggio di una decina di punti, ma il cambio di difesa dell’ Europa Bolzano da uomo a zona portava subito i nostri avversari a recuperare il gap e il primo quarto terminava 20 a 19 a nostro favore. Nel secondo quarto i nostri ragazzi andavano in crisi contro la zona e non riuscivamo più ad andare a canestro e i nostri avversari ci castigavano in contropiede con un parziale di 24 a 12, andavamo al riposo sotto di 11 punti, 32 a 43. Nel terzo quarto, dopo una severa strigliata, i ragazzi rientravano con più voglia e più grinta e il terzo quarto terminava a nostro favore 17 a 14; a poco dal termine riuscivamo a raggiungere gli avversari, ma perdevamo uno alla volta per 5 falli i nostri lunghi; alla fine la partita si giocava punto a punto e purtroppo noi sbagliavamo mentre loro dalla lunetta erano molto precisi, il risultato finale a nostro sfavore era 68 a 70. Bravi i nostri avversari che c’hanno creduto e hanno combattuto fino alla fine. Se avessimo giocato anche i primi 2 quarti con la grinta degli ultimi 2 quarti saremmo qui a commentare un altro risultato; ma ogni tanto ci puà stare anche la sconfitta, l’importante è che ci serva di lezione e che sproni i ragazzi ad impegnarsi di più durante gli allenamenti; ha perso pure la Juve in casa contro la Sampdoria in 10.. ☺… Forza ragazzi, rimbocchiamoci le maniche già da domani sera dando il massimo ad allenamento e poi domenica a Lavis daremo il massimo per fare bene. Ringrazio di cuore i ragazzini del minibasket che ci hanno sostenuto con il loro caloroso tifo durante la partita. Ciao Rizzo