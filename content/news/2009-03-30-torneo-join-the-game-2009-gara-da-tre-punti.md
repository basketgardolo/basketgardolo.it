---
title: Torneo Join the Game 2009 – Gara da tre punti
date: 2009-03-30T10:58:26+00:00
---
Si è tenuta a Trento l'annuale sessione del torneo tre contro tre denominato Join The Game riservato ai ragazzi nati negli anni 1995/1996/1997. Due nostre squadre si erano qualificate per la fase finale (una del 1995 ed una del 1996) ma purtroppo una (1995) ha trovato un girone "impossibile" vincendo una sola partita su cinque mentre l'altra (1996) sulla quale erano riposte buone speranze di lotta fino alla fine, ha deluso le aspettative perdendo ben tre partite di cui due con avversari abbordabili. Ma è stato il finale a ragalarci le emozioni più grandi con la gara del tiro da tre. Anche qui avevamo iscritto un atleta per annata ed anche qui ci aspettavamo molto da quello del 1996, Baldo Mirko, uno dei migliori giocatori della nostra under 14, ma la sfortuna ci ha messo del suo ed è stato eliminato al secondo turno. L'atleta del 1995, Ventura Cristian, un carneade sul quale ben pochi avrebbero scommesso anche vista la qualità degli avversari, invece piazzava l'impresa e si aggiudicava l'ambito trofeo, regalando a Società, compagni ed allenatori una gioia inaspettata in una stagione, fino ad ora, con più bassi che alti per la nostra under14: \*\*BRAVO CRISTIAN !!!\*\*