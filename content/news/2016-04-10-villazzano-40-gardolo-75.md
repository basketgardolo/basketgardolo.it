---
title: Villazzano 40 – Gardolo 75
date: 2016-03-16T13:29:22+00:00
---
| **Nome** | **Punti segnati** |
| -------- | ----------------- |
| ROSSI LUCA | 3 |
| DELLAI MATTEO | 13 |
| TANI EUGENIO | 5 |
| VERONESI FABIO | 2 |
| BUFFA ROBERTO | 3 |
| MALUAL DHIU | 8 |
| AMBROSI GIOVANNI | 9 |
| BORTOLIN SAMUEL | 7 |
| LAZZAROTTO TOMMASO | 12 |
| PANIZZA LUCA | 4 |
| SANTONI EDOARDO | 0 |
| OSELLO DAMIANO | 9 |

**Commento:**  
Grandissima prestazione dei ragazzi U18 di coach Marco "Rizzo" Paoli che disputano una partita sensazionale e si aggiudicano il derby regionale contro la compagine di Villazzano.

1° quarto che si apre all'insegna dell'equilibrio più totale; le squadre commettono numerosi errori offensivi e al suono della prima sirena il punteggio segna 9­-9.

Nel 2° quarto invece, Gardolo aumenta la pressione difensiva, stoppando in breve tempo gli attacchi avversari e ripartendo in contropiede con un buon vigore, andando al riposo sul 20-­30, (11-­21 il parziale del quarto).

Negli spogliatoi coach Rizzo chiede di aumentare ulteriormente la pressione difensiva in modo da velocizzare le ripartenze. La squadra fortunatamente apprende alla lettera le parole e continua a non far respirare la compagine avversaria, incrementando il risultato che segna 25­-58 al termine del 3° periodo, (5-­28 il parziale del periodo). Ormai la partita è segnata, e Gardolo amministra l'ultimo periodo che si conclude 40­-75, (15­-17 il parziale).

Prestazione di squadra davvero molto positiva, anche se purtroppo non ci servirà per andare ai playoff, vista la differenza canestri in passivo rispetto a Charly Merano C, ma sicuramente ottimo punto di partenza per la prossima stagione.

Singolarmente 13 punti per Matteo Dellai, unico giocatore della squadra sotto categoria ma brillante trascinatore in alcuni momenti. Tommy ne realizza 12, concludendo un’ottima stagione divisa da allenamento con noi e con la nostra serie D, mentre Damiano, al ritorno dal periodo di riabilitazione dopo l'operazione, sebbene la partenza dalla panchina, realizza 9 punti oltre a conquistare 6 rimbalzi, confermandosi uno dei migliori giocatori della stagione.

A questo punto non resta che ringraziare il nostro allenatore, Marco Paoli, ma per tutti noi "Rizzo", per il suo ottimo lavoro nel corso di questi mesi. Un grande riconoscimento al nostro giovane vice(ma molto di più di questo ruolo) Lorenzo "Gamba" Gambino, giocatore dello "starting five" nella nostra serie D, che ha contribuito in maniera totalmente attiva al nostro miglioramento, in particolare a quello dei "lunghi", oltre ad una presenza costante sia agli allenamenti che alle partite, e tanta dedizione ed esperienza acquisita in serie D e trasmessa alla squadra.  
Si ringrazia anche Simone Coser, che nonostante gli impegni lavorativi  
e quindi una conseguente presenza limitata in palestra, ha sempre seguito  
la squadra in ogni partita, portando il suo contributo al gruppo che  
meglio di chiunque altro conosce.

Infine ringraziamo i nostri genitori, la società e i nostri tifosi che hanno contribuito con passione al sostenimento della squadra durante questi mesi.

Roby.