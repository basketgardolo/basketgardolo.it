---
title: La Serie D 2011-2012
date: 2011-09-05T22:17:49+00:00
---
E' iniziata la stagione della nostra Serie D. Primi allenamenti al parco di Melta e primi assaggi di parquet al palazzetto di Gardolo per il gruppo sotto la guida del preparatore atletico Toni De Santis e degli allenatori **Luca Caracristi** e **Mauro Perissinotto**. La squadra della prossima stagione sara totalmente "made in Gardolo", sia nello staff tecnico sia nella sua rosa. Il gruppo riparte da alcuni giocatori "storici" della nostra società, con alle spalle brillanti campionati in questa categoria: **Matteo Mosna** (play-guardia 1982), **Daniele Casagrande** (ala 1983), **Nicola Bertotti** (guardia 1984), **Marco Pedrotti** (pivot 1984), **Daniele Rodler** (play 1985), **Jovan Bijedic** (guardia 1986), **Daniele Lucchini** (guardia-ala 1987) e **Federico Pederzolli** (ala 1987). A questi giocatori si uniranno alcuni giovani cresciuti nelle nostre giovanili, impegnati anche nel campionato under 19: **Daniel Dallabetta** (guardia 1993), **Simone Segalla** (guardia-ala 1993), **Giulio Mattedi** (play 1994), **Davide Bertoluzza** (guardia-ala 1994), **Giacomo Trivarelli** (guardia 1994) e **Lorenzo Gambino** (ala 1994). A completare il gruppo il ritorno di **Andrea Fronza** (guardia 1982), giocatore di grande atletismo e tecnica, e di **Kessy Ugbeyi** (guardia-ala 1991) impegnato negli scorsi anni con la nostra Promozione.