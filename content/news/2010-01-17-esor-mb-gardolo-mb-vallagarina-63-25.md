---
title: 'Esor: MB Gardolo-MB Vallagarina: 63-25'
date: 2010-01-17T15:51:32+00:00
---
Ottima prova di squadra dei nostri esordienti (per rassicurare chi di dovere, composta solo di elementi nati nel 1998 e 1999) che contro una squadra più forte fisicamente ma un po' meno tecnicamente sfoderano grinta da vendere oltre a molte azioni spettacolari dimostrando buoni fondamentali individuali e collettivi. La partita è stata subito in discesa con due ottimi primi quarti di gioco che si concludevano con i nostri in vantaggio di 20 punti. Nel terzo quarto si assisteva al ritorno della squadra avversaria che riusciva a vincere meritatamente di un punto. Nell'ultimo quarto però i nostri si scatenavano in attacco e piazzavano un parziale di 26 a 7 ed uscivano tra gli applusi del numeroso pubblico presente. Brustolini 6, Ambrosi 6, Pangrazzi 2, Lazzarotto 13, Maurina 2, Felicetti 13, Torresani 11, Mazzalai 8, Perenzoni 2