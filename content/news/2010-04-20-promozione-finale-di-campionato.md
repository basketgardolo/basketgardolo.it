---
title: 'Promozione: finale di campionato'
date: 2010-04-20T19:05:38+00:00
---
Dopo un inizio di campionato molto convincente da parte di tutto il gruppo, caratterizzato da cinque vittorie iniziali, nei primi mesi invernali abbiamo sprecato la possibilità di ottenere altri importanti punti in classifica perdendo diverse partite sempre con scarti minimi. Non è servito un ottimo girone di ritorno con 9 vittorie su 11 incontri per aggiudicarsi uno dei primi quattro posti in classifica che garativano l'accesso ai playoff. In questa stagione, al gruppo già rodato, si sono aggiunti Kessyi e Yuri, due giovani cresciuti nelle giovanili, si sono impegnati da subito per trovare il loro spazio nel gruppo e in breve tempo hanno trovato sempre più spazio dando un ottimo contributo alla squadra. Un'importantissima nuova pedina d'attacco (…non in difesa!!) è arrivata con Max De Prà, che dopo un anno sabbatico ha deciso di tornare ad offrire i suoi servigi al gruppo della “Promozione”. Con questi tre nuovi scudieri il gruppo è sicuramente diventato più completo. Coach Ezio, affiancato per la preparazione atletica da Michele Tomazzoli, ha chiesto già da inizio stagione un gioco basato sulla velocità e sull'aggressività, questo ci ha portati ad essere la squadra con il miglior attacco del campionato; non è bastato essere l'attacco più prolifico, perchè come dicono i saggi oltre ad un buon attacco è necessaria anche una buona difesa. Anche se un po' amareggiati per aver concluso anzitempo la stagione sportiva, possiamo dire sicuramente che la squadra si farà trovar pronta per affrontare al meglio le sfide del prossimo campionato.

![promozione-2.JPG](http://www.basketgardolo.it/wp-content/uploads/2009/11/promozione-2.JPG)