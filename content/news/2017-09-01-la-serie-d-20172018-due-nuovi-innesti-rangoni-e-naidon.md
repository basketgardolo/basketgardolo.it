---
title: 'La Serie D 2017/2018 – Due nuovi innesti: Rangoni e Naidon'
date: 2017-09-01T06:46:11+00:00
---
Dopo aver concluso il loro percorso nelle giovanili dell'Aquila Basket arrivano a Gardolo due nuovi giocatori, classe 1999, Luca Rangoni e Giacomo Naidon. **Luca Rangoni** Inizia la sua esperienza cestistica nella stagione 2005/2006 all'Arcobaleno Basket. Nel 2010 passa alle giovanili dell'Aquila Basket giocando nei campionati Elite/Eccellenza del Veneto, fino alla fine della passata stagione, dove con l'Under 18 di coach Marchini conquista il secondo posto alle Finali nazionali Under 18 Eccellenza, perdendo in finale contro la Virtus Bologna. _"Sono arrivato al Basket Gardolo e penso di aver trovato un bel gruppo, dove tutti si possono divertire. Sono molto entusiasta di iniziare questa nuova stagione!"_ **Giacomo Naidon** Comincia a giocare a basket a 9 anni con Aquila Basket, con cui giocherà tutte le giovanili, vincendo il campionato regionale Under 13 e classificandosi al terzo poso nel campionato Elite veneto Under 17. Presenza fissa della rappresentativa regionale, partecipa al Trofeo delle Province Venete, il Trofeo Bulgheroni, il trofeo delle Regioni e il trofeo Fabbri di Rimini. Nella stagione 2015/2016 oltre all'impegno con l'Aquila, si allena con il CUS Trento,  giocando qualche minuto in Serie C Silver. Nella scorsa stagione conquista il secondo posto alle Finali nazionali Under 18. _"Alla fine del mio percorso con l'Aquila non ho avuto dubbi ad accettare la proposta del Gardolo, sono quindi molto felice di fare parte di questo gruppo. Dal primo incontro ho notato serietà ma anche molta allegria, cosa importantissima per stare insieme. Lo scorso anno la squadra è arrivata a un passo dalla finale playoff e l'anno prima perse la finale contro Riva: voglio aiutare i miei compagni ad arrivare più avanti possibile"_