---
title: Prima vittoria per i ragazzi di Dallenogare
date: 2007-10-14T08:20:25+00:00
---
![sacco](/images/articoli/caricatura-lorenzo-saccoman.jpg)E' arrivata, forse prima del previsto, la prima vittoria stagionale anche per i ragazzi della Promozione. Dopo una sconfitta netta (ma prevista) contro il forte Piani Bz i compagni della promozione si sono presentati in quel di Rovereto con la squadra non ancora al completo, viste le assenze di Malfer, Valer, Gilli e Tenaglia, ma con tanta voglia di fare una bella prestazione.  Pronti via e i Roveretani, soprattutto grazie a delle giocate sotto canestro, vanno in vantaggio, e ci rimangono praticamente sempre fino alla fine del terzo quarto. I gardolotti però non ci stanno e mostrano a tutti di essere una squadra che non si abbatte… giocano i 10 minuti finali ad altissima intensità, recuperano palloni in difesa, giocano in velocità e si fanno valere sotto i tabelloni, e con un parziale di 24 a 9 ribaltano la situazione e vincono la loro prima partita stagionale. Da evidenziare la prova maiuscola di **Lorenzo Saccoman**, che con 12 punti e tanta grinta in difesa e attacco risulta il migliore in campo. Positive anche le prove degli altri membri della squadra: **Ivo Leonardelli** risulta miglior marcatore con 15 punti, **Max Sovilla** gioca un ottima partita da play (quest'anno sarà lui l'erede di Bosetti), si rivede sul campo da gioco anche un positivo **Rizzo** che illumina ancora con ottimi passaggi e da consigli ai signori arbitri, e per qualche minuto si rivede anche un buon **Nico** (sicuramente ancora lontano dalla forma migliore) che "sporca" diversi palloni in difesa. Adesso ultima partita contro una squadra di serie D: il Charly Merano. Poi il 25 ottobre vi aspettiamo a tifare per l'inizio del campionato alle pigarelli contro Rovereto Endas. tabellini: Stenico, Rizzo, Sovilla 6, Dalpiaz 7, Saccoman 12, Baffetti 7, Zatelli 4, Leonardelli 15, Coser, Pederzolli 4, Gozzer 2.