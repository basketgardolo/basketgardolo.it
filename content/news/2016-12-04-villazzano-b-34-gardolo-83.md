---
title: Villazzano B 34 – Gardolo 83
date: 2016-12-04T10:28:18+00:00
---
NOV

26

2016

**Punti segnati**

ROSSI LUCA

9

IOBSTRAIBIZER MARCO

DELLAI MATTEO

11

TANI EUGENIO

2

OSELLO DAMIANO

12

AMBROSI GIOVANNI

9

BUFFA ROBERTO

14

CLAUS CHRISTIAN

14

TITON JULIAN

7

PANIZZA LUCA

2

BALDESSARI PIETRO

3

**Commento:**  
Quinta vittoria in altrettante partite e girone d’andata in archivio per i ragazzi di Marco “Rizzo” Paoli, che sbancano nuovamente l’ostico palazzetto di Gabbiolo conquistando un successo ampiamente meritato e ben giocato su entrambi i lati del parquet.

Sin dalla palla a due alzata e più generalmente dalla disposizione difensiva dei locali, si intravede per Gardolo la possibilità di condurre l’incontro senza particolari patemi impostando un gioco rivolto all’intensità difensiva collettiva e al punto di forza della squadra, il contropiede.

Effettivamente Gardolo, anche grazie alle triple di Ambrosi e Osello, e al contributo difensivo della squadra, dimostra di poter amministrare il ritmo della partita, portandosi sull’8-20 al termine dei primi 10’ di gioco.

Nel secondo quarto, complici qualche distrazione di troppo e la consapevolezza di poter contare su una panchina più lunga rispetto alle precedenti uscite, Gardolo subisce qualche rimbalzo offensivo di troppo ma nonostante ciò dilaga in contropiede gestendo accuratamente i possessi offensivi e grazie alla buona vena realizzativa di Buffa (2/2 da tre nel quarto) e Dellai, al ritorno dall’infortunio occorso nella gara contro la prima squadra della società, va al riposo sul 21-43.

Le squadre entrano negli spogliatoi e come di consueto coach Paoli delinea brevemente gli aspetti su cui migliorare nei due quarti successivi: attenzione a rimbalzo e ancor più aggressività in fase difensiva.

Al rientro in campo, dopo aver comunque affrontato con intelligenza e vigore i primi 20’ di gioco, Gardolo azzanna definitivamente la squadra avversaria, aumentando vertiginosamente la pressione difensiva e sfruttando l’arma migliore in dotazione: il contropiede. Il tabellone luminoso segna dunque la conclusione anticipata dei giochi dal momento in cui gli ospiti conducono 27-69.

A questo punto, coach “Rizzo” approfitta dell’ampio vantaggio maturato nei 30’ minuti di gioco per permettere un buon minutaggio a tutti gli interpreti della squadra e in particolar modo preservare capitan Dellai, non al meglio della condizione nonostante l’ottimo contributo in entrambi i lati del campo.

Complice un leggero aumento dell’aggressività da parte della formazione locale, i ragazzi di coach “Rizzo” non riescono a replicare le quantità di punti segnate nei quarti precedenti, ma d’altro canto tengono a 7 punti la compagine allenata da coach Bertoldi.

La partita termina 34-83.

Complessivamente, altra grande prestazione per ognuno degli undici interpreti gardoloti, i quali dimostrano grande affiatamento dentro e fuori dal campo e per mezzo di grinta e determinazione consolidano il primato nel gruppo B (Trentino), davanti a Rovereto e Villazzano A, entrambe a quota 6 punti.

Singolarmente, buonissima prova del giovane Christian Claus, il quale dopo l’esordio eccellente contro Villazzano A, si ripete anche con la compagine B, rappresentando una riserva di lusso da ben 14 punti. Soddisfacente partita per Buffa, il quale pur non eccellendo nei tiri da sotto canestro, colpisce la difesa avversaria con due triple nel giro di pochi minuti. Normale amministrazione invece per quanto riguarda Osello, il quale resta in perfetta media stagionale siglando una doppia doppia da 12 punti e 11 rimbalzi e mettendo la solita gara agonistica al servizio della squadra, mentre si sblocca mentalmente e in particolar modo dalla lunetta il neo arrivato Julian.

Prossimo impegno, sabato 10 dicembre alle ore 17.30 presso la Palestra D. Chiesa a Rovereto, nella quale affronteremo la seconda forza del girone.

Per intanto, tanto lavoro in palestra con la consapevolezza di poter fare ancora meglio, sfruttando anche il fine settimana libero per rifiatare e prepararsi per l’intenso girone di ritorno.

P.S: Ringraziamo calorosamente “Rizzo” per la generosità nell’aver offerto da bere manifestata in pizzeria al termine della partita.

Fino alla fine forza… Gardolo!!!  
Roby

\*\*Villazzano B:\*\* Dorigatti, Piccolotto 1, Sebastiani 10, Rubino, Boccalini 2, Maccani 9, Valla 9, Maccani, Chiarani 2, Lunardelli, Amorth, Ioriatti 1. All. Bertoldi.

\*\*Tiri da 3:\*\* Gardolo: 6 (Osello 2, Buffa, Ambrosi, Rossi), Villazzano B 0.