---
title: La nuova stagione al via!
date: 2014-08-30T15:02:43+00:00
---
Riparte la nuova stagione del Basket Gardolo 2000 dopo la riunione iniziale del direttivo guidato dal presidente **Ezio De Mare** (vedi foto), che quest'anno coprirà tutti i campionati giovanili e senior regionali, con alcune novità sia nel basket che nel minibasket. Il primo importante cambiamento riguarda il ruolo ricoperto da **Mauro Perissinotto**, che, lasciato il ruolo di allenatore dopo molti anni in palestra, sarà il nuovo **direttore sportivo** della nostra società, e si dedicherà esclusivamente a questo incarico, coordinando così a tempo pieno il nostro staff di allenatori e istruttori.
Per quanto concerne l’attività delle varie squadre: La serie D, con una squadra formata dai molti giovani che si sono messi in luce nelle scorse stagioni, riparte da **Michele Tomazzolli** supportato da **Daniele Rodler**, che per il primo anno vestirà i panni dell'allenatore. Alla guida della Promozione confermatissimo **Nicola Gozzer**, con l'aiuto di **Diego Gilli**, per tentare di rivincere il campionato già vinto con merito lo scorso anno. Il gruppo Under 19 (1996/1997/1998) sarà seguito da **Luca Caracristi**, gradito rientro, e **Ivo Leonardelli**, la collaudata coppia dovrà far crescere nuove leve per la prima squadra. **Simone Coser** e **Marco "Rizzo" Paoli** si occuperanno di far crescere il giovane gruppo Under 17 (1998/1999/2000). Un'altra importante novità riguarda il gruppo Under 14 (2001/2002), che con l'aggiunta di qualche giocatore 2000, parteciperà anche al campionato Under 15. La squadra passa alla guida dell'esperto coach **Andrea Rubin Pedrazzo**, che dopo aver allenato in altre società trentine ha deciso di aderire al rinnovato progetto del Basket Gardolo. **Fabrizio Gustamacchia**, anche lui al ritorno in panchina, dopo un anno di stop, e **Massimo Sovilla** si prenderanno cura dell'Under 13 (2002/2003). Altra interessante novità riguarda l'attività del minibasket (nati dal 2003 in poi) che passa sotto il coordinamento di **Arben "Benny" Baftiri**, che insieme agli istruttori **Vittorio Severino**, **Roberto Mattivi**, **Stefano Prezzi**, **Alfredo Pedrini** e **Giulio Mattedi**, movimenterà i pomeriggi di tanti giovani cestiti. Grande novità che partirà in via sperimentale sarà la lezione di minibasket integrata in lingua inglese con l'aiuto dell'istruttore **Thoomas "Yny" Iniobong**.