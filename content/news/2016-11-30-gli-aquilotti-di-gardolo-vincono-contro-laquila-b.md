---
title: Gli Aquilotti di Gardolo vincono contro l’Aquila B!
date: 2016-11-30T13:09:05+00:00
---
Al secondo appuntamento di campionato contro l’Aquila B, i nostri piccoli atleti si sono presentati in campo con grinta e determinazione dimostrando fin dal primo tempo la consapevolezza di poter portare a casa una vittoria. I dodici Aquilotti Gardolotti, guidati dal MiniCoach Stefano supportato da Benny e Tommy, hanno saputo affrontare gli avversari portando il gioco quasi sempre nella metà campo avversaria.

L'entusiasmo esplode nel primo tempo che il Gardolo chiude con un punteggio favorevole di 2 a 14; più equilibrati gli altri tre tempi ma comunque vincenti per i giallo blu. Il quinto tempo lo dominano i padroni di casa ma negli ultimi sei minuti i Gardolotti rialzano la testa vincendo con canestro inviolato.

In complesso buona la prestazione di tutti gli atleti che in continua crescita dimostrano ancora tanta voglia di imparare. Da contenere infatti qualche fallo di troppo commesso sicuramente per impulsività e coinvolgimento. Forza Aquilotti Gardolotti avanti così!

[![](http://localhost:8080/wp-content/uploads/2016/11/aquilotti-2016c-150x150.jpg)](http://localhost:8080/?attachment_id=5500)

[![](http://localhost:8080/wp-content/uploads/2016/11/aquilotti-2016b-150x150.jpg)](http://localhost:8080/?attachment_id=5501)