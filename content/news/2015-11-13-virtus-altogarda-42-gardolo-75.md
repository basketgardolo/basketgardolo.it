---
title: Virtus Altogarda 42 – Gardolo 75
date: 2015-11-12T21:12:15+00:00
---
| **Nome** | **Punti segnati** |
| -------- | ----------------- |
| MATTEDI GIULIO | 4 |
| PERISSINOTTO MATTEO | 10 |
| BALDO YURI | 10 |
| VALER ALESSANDRO | 13 |
| DALPIAZ LUCA | 8 |
| FRANZOI NICOLA | 4 |
| BOSETTI MICHELE | 12 |
| SOVILLA MASSIMO | 10 |
| SACCOMAN LORENZO | 4 |

**Commento:**  
Si riapre il nostro campionato nel migliore dei modi per noi: avendo rinviato la prima partita stagionale contro il Piani Bolzano, ci troviamo ad inaugurare la stagione contro la squadra che 5 mesi fa ci ha sconfitto nei quarti di finale di playoff, l'occasione perfetta per esorcizzare l'amaro in bocca che abbiamo da quel giorno.

In effetti la partita va anche meglio di quello che speravamo: grazie ad una buona circolazione di palla e a delle ottime percentuali al tiro, abbiamo costruito un cospicuo vantaggio già nel primo quarto, incrementandolo ad ogni periodo senza lasciare agli avversari l'ipotesi di una rimonta.

Poco da dire quindi sulla partita in sé, se non che siamo contenti di aver iniziato col piede giusto e di dimostrare di avere già una bella amalgama sia in attacco (ben cinque giocatori in doppia cifra, con Baldo protagonista di una sontuosa doppia doppia) che in difesa. Ci auguriamo quindi che questa prestazione sia la prima di tante e che il campionato ci riserbi tante soddisfazioni!