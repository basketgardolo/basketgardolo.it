---
title: Comunicato ufficiale stagione sportiva 2016/2017
date: 2016-08-21T15:26:59+00:00
---
È ormai alle porte la \*\*stagione agonistica 2016/17\*\* del \*\*Basket Club Gardolo 2000\*\*, società sempre guidata dal \*\*presidente Ezio De Mare\*\*. L’annata scorsa è terminata con \*\*risultati\*\* confortanti. Sono arrivati buoni piazzamenti in tutti i campionati senior e giovanili (l’\*\*Under 20\*\* si è laureata \*\*campione\*\*) oltre all’incremento del numero di atleti \*\*tesserati\*\* nel basket e minibasket. La nuova stagione porterà ancora delle \*\*novità\*\* nonché l’inizio di un percorso di \*\*ristrutturazione\*\* societaria, organizzativa e sportiva. Per il campionato di punta, cioè la \*\*serie D\*\*, cambierà la guida tecnica dopo il buon secondo posto della scorsa stagione ottenuto da \*\*coach\*\* \*\*Tomazzolli\*\* che si prenderà un anno sabbatico. Seppur con un pizzico di amaro in bocca per l’occasione sfuggita, la società si è trovata obbligata ad anticipare di uno o due anni un forte piano di ristrutturazione dell’organico a fronte della partenza dei tre giocatori giovani di punta (\*\*Gambino, Trivarelli e Valer\*\*) che andranno a fare esperienza in squadre di serie C2, cosa che tornerà utile anche al Gardolo per le stagioni a venire. Inoltre da parte del nucleo storico si è manifestato il desiderio di fare una nuova esperienza a fine carriera. Si tratta di un gruppo che da molti anni costituiva il punto di forza di una delle migliori squadre di serie D (\*\*Mosna, Casagrande, Pederzolli, Bertotti, Lucchini\*\*). Pertanto, la nuova squadra sarà caratterizzata da un organico molto giovane ma comunque competitivo con \*\*coach\*\* \*\*Luca Caracristi\*\* alla guida. Per lui si tratta di un gradito ritorno nei ranghi societari, mentre a fargli da assistente sarà \*\*Ivo Leonardelli\*\* che è reduce dalla vittoria del campionato U20 dove sarà ovviamente confermato alla guida. La squadra di \*\*Promozione\*\* sarà affidata a \*\*coach\*\* \*\*Roberto Mattivi\*\*, già vice in serie D nella scorsa stagione, e vedrà un roster in gran parte confermato a cui si aggiungeranno alcuni atleti in uscita dalle giovanili. Il coach ”storico” \*\*Nicola Gozzer\*\* lascerà per il momento la panchina ma ci si augura un suo rientro in futuro. La \*\*U18\*\* sarà guidata anche quest’anno da \*\*coach\*\* \*\*Marco “Rizzo” Paoli\*\*, affiancato da \*\*Simone Coser\*\*. Anche la \*\*U16\*\* avrà un coach super confermato dopo l’ottima scorsa stagione con U14 e U15, ovvero \*\*Fabrizio Guastamacchia\*\* coadiuvato dal suo assistant \*\*Nicola Pesca\*\*. La \*\*U14\*\*, alla ricerca di conferme dopo il buon campionato scorso, sarà guidata dalla new entry \*\*coach\*\* \*\*Alfonso Norelli\*\* che seguirà anche la U13 come assistente, oltre a buona parte delle squadre minibasket. La \*\*U13\*\* sarà affidata al confermatissimo \*\*coach\*\* \*\*Baftiri “Benny” Arben\*\*, uomo di punta della società, soprattutto per il \*\*minibasket\*\*. In quest’ultimo settore potrà anche contare sugli ottimi \*\*istruttori\*\* \*\*Alfredo Pedrini\*\* e \*\*Stefano Prezzi\*\* e sul coordinamento del \*\*Vice Presidente\*\* \*\*Paolo Troiano\*\*. Lascerà il team del minibasket il bravissimo istruttore \*\*Seck Magate\*\* che partirà per una esperienza lavorativa all’estero. La società inoltre esprime il suo plauso e soddisfazione per le grandi prestazioni di \*\*Luca Conti\*\*, atleta cresciuto nel Gardolo e oggi all’\*\*Aquila Basket\*\*, che attualmente sta giocando da protagonista il campionato \*\*Europeo U16 con la nazionale italiana\*\*! Il coordinamento generale delle attività sportive in palestra per la stagione 2016/17 sarà ancora affidato al \*\*DS Mauro Perissinotto\*\*.