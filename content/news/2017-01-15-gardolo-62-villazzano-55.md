---
title: Gardolo 62 – Villazzano 55
date: 2017-01-15T07:07:52+00:00
---
GEN

14

2017

**Punti segnati**

DELLAI MATTEO

5

ZAMPIERO ERMANNO

9

ANGELINI PIERO

DALLABETTA MICHAEL

15

BALAARA ANGELO

3

SAVOIA MAURO

4

LAZZAROTTO TOMMASO

8

PERENZONI STEFANO

ne

TACCONI GIOVANNI

5

SPAGNOLO THOMAS

2

SISSA GIANMARIA

11

**Commento:**

Gardolo supera in casa Villazzano, in una partita tra due squadre molto giovani, formate quasi interamente da giocatori Under 21.

Gli ospiti partono con un 0-4, ma il gioco da 3 punti di Lazzarotto fa entrare il Gardolo in partita. La partita è punto a punto, con tanti errori nelle conclusioni da entrambe le parti. I punti di Sissa e i canestri di Savoia e Dellai valgono il 12-12 alla prima sirena. L'equilibrio dura anche nel secondo quarto: i gialloblu faticano in difesa dove concedono troppo agli ospiti, in attacco si sbaglia ancora molto, ma grazie a alcune giocate in velocità i gardoloti trovano canestri importanti. Due punti sulla sirena regalano al Villazzano il +3 alla pausa lunga. Al ritorno in campo l'intensità del Gardolo sale: la difesa alza il proprio ritmo, l'attacco è più incisivo e gli ospiti in pochi minuti sono in bonus. Gardolo passa al comando, Villazzano prova a reagire, ma 5 punti consecutivi di Zampiero valgono il 45-43 alla fine del terzo quarto. Nell'ultima frazione i padroni di casa mantengono un buon atteggiamento difensivo, incrementando il proprio vantaggio grazie ai canestri di Dallabetta. Purtroppo errori banali nelle conclusioni non permettono di allungare il divario e a pochi minuti dalla fine il vantaggio è di 5 punti. Un canestro dalla media di Sissa e alcuni liberi permettono al Gardolo di mantenere gli avversari a distanza di sicurezza fino al 62-55 finale.

Parziali:  
12-12, 30-33, 45-43, 62-55

Villazzano: Maggipinto 4, Chisté 2, Bianchi, Bottaro 2, Silvani 7, Borga, Cecconi 12, Frizzi, Pasin 10, Ciferni 7 Calliari 8, Conradi 3. All.Ravagni

Tiri da 3 punti:  
Gardolo 4: Dallabetta 2, Dellai 1, Zampiero 1.  
Villazzano 3: Pasin 2, Ciferni 1.

Usciti per falli: Frizzi