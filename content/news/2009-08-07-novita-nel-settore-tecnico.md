---
title: Novità nel settore tecnico
date: 2009-08-07T08:04:17+00:00
---
Il nuovo responsabile del settore tecnico e delle giovanili del Basket Club Gardolo sarà \*\*Simone Eglione\*\*. L'accordo tra il giovane allenatore, che guiderà anche la Serie D, e il Gardolo sposa un progetto di miglioramento tecnico di tutta la società. ![tomazzoli.jpg](http://www.basketgardolo.it/wp-content/uploads/2008/01/tomazzoli.jpg) Uno dei primi tasselli di questo nuovo progetto sarà \*\*Michele Tomazzolli\*\*,  \*\*nuovo preparatore atletico\*\* del Basket Gardolo. Michele in passato è stato allenatore in Serie D e C2 e già lo scorso anno ha collaborato nella preparazione fisica di alcune squadre giovanili. Il nuovo preparatore seguirà per tutta la stagione la prima squadra e il settore giovanile, nel prezioso compito di miglioramento fisico-atletico dei nostri giocatori. Il lavoro di Michele inizierà fra qualche settimana, quando le squadre gardolote si ritroveranno per le prime sgambate.