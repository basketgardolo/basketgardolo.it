---
title: Torneo a Ravina Under 13
date: 2008-12-09T11:25:36+00:00
---
![torneo-ravina-sito](/images/articoli/torneo-ravina-sito.jpg)

Domenica 30/11/2008 si è svolto a Ravina un torneo quadrangolare per la categoria Under 13. La nostra squadra ha partecipato con i 9 ragazzi nati nel 1996 che quest'anno normalmente giocano assieme ai nati 1995 nel torneo superiore. E' stata questa l'occasione di potersi confrontare con ragazzi di pari età e valutare le proprie forze. La squadra si è ben comportata ottenendo un lusinghiero secondo posto frutto di due vittorie (contro Ravina e Pergine) e di una sconfitta con piccolo margine contro Borgo Sacco. E' stata una bella giornata allietata da un pranzo offerto dalla Società che ci ha ospitati e terminata con la premiazione durante la quale tutti i ragazzi hanno ricevuto un piccolo ricordo. Al Belvedere Ravina vanno quindi tutti i nostri ringraziamenti ed un arrivederci a presto magari nella nostra palestra!