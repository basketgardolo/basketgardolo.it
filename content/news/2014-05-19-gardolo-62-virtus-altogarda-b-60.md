---
title: Gardolo 62 – Virtus Altogarda B 60
date: 2014-05-18T16:58:02+00:00
---
| **Nome** | **Punti segnati** |
| -------- | ----------------- |
| BALDO YURI | 4 |
| VALER ALESSANDRO | 0 |
| BOSETTI MICHELE | 7 |
| DALPIAZ LUCA | 17 |
| KESSEY UGBEYI | 6 |
| FRANZOI NICOLA | 4 |
| DALLABETTA DANIEL | 10 |
| SOVILLA MASSIMO | 12 |
| PEDERZOLLI FEDERICO | 2 |

**Commento:**

Finalmente è domenica. Finalmente è arrivata gara 1 delle finali.  
Nel primo quarto è la premiata ditta Dalpiaz-Sovilla a segnare a ripetizione (sono loro i quattordici punti del quarto), ma Arco è sempre lì col fiato sul nostro collo e ci sediamo sul punteggio di 14 a 13. Rientriamo e riusciamo a segnare qualche buon canestro anche da sotto, ma i nostri avversari sono forti e sono esperti di finali e rispondono colpo su colpo. Sono due triple consecutive di Dallabetta e Sovilla a darci un leggero vantaggio e andiamo negli spogliatoi sul 32 a 26.

Aumentiamo leggermente il vantaggio nel terzo periodo (46 a 36) e addirittura aumentiamo all'inizio dell'ultimo quarto. Ma i nostri avversari sono concentrati e sono bravi a trovare la via del canestro con continuità mentre noi buttiamo via alcuni buoni palloni recuperati e mettiamo fretta (troppa fretta) in alcune azioni in attacco. Anche se subiamo la rimonta siamo bravi a trovare due canestri importantissimi con Ugbeyi in entrata, nel finale resistiamo (anche sbagliando qualche tiro libero di troppo) ma a pochi secondi dalla fine sul +2 per noi concediamo un tiro da tre liberissimo al loro play. La palla finisce sul ferro. 62 a 60 per noi, salti di gioia in mezzo al campo, ma non è ancora ora di festeggiare, manca ancora una vittoria!

Ci vediamo giovedì sera a Arco per gara 2.