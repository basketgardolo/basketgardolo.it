---
title: 'U17: Fondo-Gardolo B: 59-77'
date: 2009-11-22T17:58:20+00:00
---
Seppur vincendo gli Under 17 B forniscono ancora una prova al di sotto delle attese soprattutto in alcuni giocatori. Primi due quarti conclusi sotto di un punto (35-34) con un Gardolo inguardabile, dove ai numerosi errori in fase d'attacco dovuti anche alla poca illuminazione della palestra ed a dei canestri dal "rimbalzo" un po' strano, si sommava anche un atteggiamento difensivo talmente deludente che il "povero" Ivo Leonardelli (al suo esordio in panchina come primo allenatore) non sapeva più chi mettere in campo. Nell'intervallo la squadra veniva "strigliata" anche da coach Perissinotto (per l'occasione arbitro dell'incontro) ed effettivamente qualche risultato si vedeva con giocatori più grintosi in difesa e, finalmente, con una maggior precisione in attacco (tiri da tre per Guadagnini, Consoli e Gambino e da fuori area di Perissinotto). Buona prova anche di Coelli e dell'esordiente Davide Zambotti con 4 punti realizzati. Per finire, unica scusante per la prova un po' incolore della squadra oltre alla gran bella partita disputata dagli atleti di Fondo, si segnala che la partita è iniziata con un'ora di ritardo (alle 21 !!!) dopo che i ragazzi si erano abbondantemente "distratti" guardando una partita di pallavolo femminile con ragazze della loro età…