---
title: Gardolo 87 – Lavis 33
date: 2016-11-11T09:09:58+00:00
---
NOV

4

2016

**Punti segnati**

ROSSI LUCA

6

DELLAI MATTEO

29

TANI EUGENIO

8

BUFFA ROBERTO

9

OSELLO DAMIANO

9

AMBROSI GIOVANNI

10

TITON JULIAN

6

PANIZZA LUCA

4

BALDESSARI PIETRO

IOBSTRAIBIZER MARCO

6

**Commento:**  
Prosegue nel migliore dei modi il campionato degli U18 di Marco "Rizzo" Paoli, i quali pur con qualche difficoltà iniziale, regolano al PalaGardolo la formazione allenata da coach Consoli.

Nei primi 4 minuti del quarto, Gardolo, complice un atteggiamento difensivo tutt’altro che perfetto, subisce colpo su colpo gli attacchi avversari e a questo punto Rizzo si trova costretto a chiamare il primo dei due time-out in modo da svegliare la squadra dal torpore iniziale. La squadra aumenta in modo vistoso l’aggressività difensiva, mentre dall’altro lato del campo, trascinata da capitan Dellai (9 punti nel primo quarto), ristabilisce le distanze di sicurezza per mezzo del rapido contropiede e si porta sul 18-9 dopo 10’.

Nel 2° parziale, Gardolo mantiene lo stesso vigore della parte conclusiva del primo, e grazie alla buona percentuale al tiro, spegne ogni tentativo di rimonta da parte degli avversari. Il periodo termina 40-17.

Al rientro dagli spogliatoi, Gardolo prosegue nella sua marcia e pur concretizzando meno le buone trame offensive, limita la compagine avversaria, conducendo l’incontro per 59-23.

Il 4° periodo è ormai un proforma dal momento in cui Gardolo dispone di un vantaggio rassicurante. La squadra comunque prosegue il suo cammino e pur essendo più concessiva dietro, davanti azzanna gli avversari, chiudendo la partita sul punteggio di 87-33.

Complessivamente, buona prestazione di ognuno dei ragazzi a disposizione. Da sottolineare i 29 punti di Dellai, l’esordio di Marco Iobstraibizer (titolare nell’U16 di Fabrizio) e la grintosa gara di "Luchino"(6), autore di un assist prezioso per l’appoggio al canestro di Eugenio(8). Inoltre è stato per tutti noi un piacere la presenza del nostro "(ex) vice allenatore" Lorenzo, il quale disputa il campionato di C2 a Riva del Garda.

La squadra è consapevole di poter mostrare un approccio migliore alla partita e proprio per questo ognuno di noi sta lavorando mentalmente riguardo ciò, dal momento in cui nei prossimi incontri servirà massima lucidità sin dai primi scampoli di gara.  
Prossimo impegno, trasferta alla palestra G. Pascoli in località Gabbiolo (Povo), domenica 13 novembre alle ore 15.30, nella quale affronteremo Pall. Villazzano "A".

Nel corso della settimana invece, tanto lavoro in palestra per poter affrontare nel migliore dei modi questa partita davvero sentita e delicata per entrambe le squadre.

Roby

**Paganella Lavis:** Marcolla 2, Jaho 6, Cammelli 2, Pisoni 2, Marchesi 0, Piffer 2, Rizzoli 2, Parzian 1, Rossi 2, Troier 8, Kulyar 6. All. Consoli.

**Tiri da 3:** Lavis 0, Gardolo 3 (Dellai 2, Osello)