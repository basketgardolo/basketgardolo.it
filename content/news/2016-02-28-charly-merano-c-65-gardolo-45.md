---
title: Charly Merano C 65 – Gardolo 45
date: 2016-02-28T13:49:35+00:00
---
FEB

24

2016

**Punti segnati**

DELLAI MATTEO

20

AMBROSI GIOVANNI

1

VERONESI FABIO

2

BORTOLIN SAMUEL

PERENZONI STEFANO

8

TANI EUGENIO

2

LAZZAROTTO TOMMASO

7

ROSSI LUCA

PANIZZA LUCA

4

TORRESANI MATTEO

1

FELICETTI MARCO

BUFFA ROBERTO

**Commento:**  
I nostri under 18 sbagliano forse la partita più importante del campionato uscendo sconfitti dal campo del Charly Merano “C” per 65-45. La partita, valida per il 4° posto in campionato, ultimo che permetterebbe l’accesso ai playoff, non è sembrata mai in discussione, complice l’assenza di elementi importanti all’interno del roster e della poca grinta e voglia dimostrata dai nostri ragazzi.

Il Gardolo comincia bene il primo quarto portandosi subito in vantaggio di 8 lunghezze, ma la reazione dei “canguri” di Merano non si fa aspettare: il primo quarto termina sul 14-11.

Il secondo quarto comincia sulla falsa riga degli ultimi minuti della frazione precedente, con i padroni di casa che sbagliano poco o nulla e i “gialloblu” che faticano a trovare la via del canestro. Si arriva così alla pausa lunga col punteggio di 32-23 per i nostri avversari.  
Nonostante la strigliata di coach Rizzo la musica non cambia, i nostri ragazzi non riescono a creare un buon gioco e tirano con percentuali molto basse, permettendo alla squadra di casa di incrementare ulteriormente il vantaggio fino al 48-41.

Nell’ultima frazione il Gardolo cerca almeno di mantenere sotto quota 15 punti il distacco, in modo da preservare il vantaggio negli scontri diretti, ma i canestri di via XXX Aprile sembrano stregati e nessuna delle conclusioni tentate dai nostri ragazzi negli ultimi minuti va a buon fine. Un ultimo parziale di 17-4 condanna così il Gardolo ad una sconfitta per 65-45.

Serata decisamente negativa al tiro, con i “Gialloblu” che chiudono con un 17/54 complessivo dal campo e 0/12 da tre punti, che ha contribuito a rendere la partita ancora più difficile. Importantissimo ora, per poter ancora sperare in un posto ai playoff, vincere in casa contro la capolista Europa Bolzano. Sarà difficile, ma non impossibile, e noi ci crediamo!

Tommy