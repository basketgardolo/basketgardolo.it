---
title: 'Under 15: Gardolo-Riva: 66-65'
date: 2009-01-11T12:42:37+00:00
---
Bella soddisfazione per i gardolotti che battono in casa Riva, seconda in classifica, dopo una partita molto combattuta e molto fallosa: 49 tiri liberi tirati per il Gardolo, e proprio un tiro libero realizzato da Ambrosi ad un secondo dalla fine regala la vittoria al Gardolo. Partenza poco spettacolare, primo canestro soltanto dopo 3 minuti di gioco, Gardolo sotto di un punto sia al primo quarto che all'intervallo; la squadra di casa sempra cedere nella seconda parte di gara, ma sono decisivi gli ultimi minuti quando i gardolotti tornano dal -7. Ultimo minuto da cardiopalma con 3/4 dalla lunetta di Bertoluzza e l'1/2 di Ambrosi, inutile il tiro della disperazione rivano sulla sirena. Bella prova corale della squadra in cui spiccano i 15 punti di Leitempergher, ottimo sotto il tabellone, e i 14 del solito Trivarelli. Bertoluzza 7, Trivarelli 14, Ambrosi 11, Leitempergher 15, Guadagnini 6, Mattedi 2, Consoli 2, Dallapiccola 1, Del Prete, Gambino 2, Grassi 4, Panza 2; All. Caracristi Tiri da 3: nessuno; tiri liberi 20/49; usciti per 5 falli: Mattedi