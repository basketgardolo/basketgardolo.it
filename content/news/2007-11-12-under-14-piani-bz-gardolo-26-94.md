---
title: 'UNDER 14: Piani Bz – Gardolo: 26 – 94'
date: 2007-11-12T11:04:37+00:00
---
Quella di domenica 11 novembre a Bolzano era per il Gardolo una partita da vincere: e così è stato.
![davide.jpg](/images/articoli/davide.jpg) La squadra veniva da due sconfitte contro le squadre apparentemente più forti del girone: Bitumcalor Trento A e Arco Basket. Tuttavia aveva offerto prestazioni abbastanza dignitose. Anche il Piani veniva da due sconfitte, ma contro squadre più abbordabili quali il Villazzano A e Bitumcalor Trento B.Così la partita di Bolzano era per i gardoloti la prima in cui non partivano da sfavoriti, ma questo non era un motivo per cui scendere in campo tranquilli.  Il match comincia e subito si nota la differenza di qualità delle due squadre. Il Gardolo prende subito in mano la partita pur non giocando al meglio delle sue possibilità. La pecca soprattutto del primo quarto è la difesa. I gardoloti sono molli e troppo spesso si lasciano scappare gli avversari. Ma il Piani non ne approfitta e sbaglia molto sotto canestro. Nel secondo quarto la difesa migliora, anche se non di molto e all’intervallo tra i due tempi il Gardolo è sopra di circa 30 punti.La partita riprende e quello che si vede è un Gardolo un po’ diverso; la difesa comincia a marcare di più sugli anticipi e in attacco vengono realizzati canestri utilizzando semplici metodi: semplici, ma efficaci.All’ultimo quarto la squadra ha acquisito un distacco di molti punti, ma nonostante questo continua a giocare abbastanza bene. Quando suona la sirena finale, il tabellone parla chiaro: vittoria per 94 a 26! Il miglior realizzatore della partita è Davide Bertoluzza con 21 punti (nella foto), seguito da Francesco Ambrosi con 17 punti e da Giacomo Trivarelli con 16 punti. Gli allenatori Mauro e Luca, pur contenti per la vittoria, non sono rimasti molto soddisfatti della prestazione difensiva: cercheremo di migliorare. La prossima sfida avverrà sabato 18 novembre alla palestra “Pigarelli” contro il San Marco Rovereto, unica squadra (sino ad ora) riuscita a battere la fortissima Bitumcalor Trento A. Per ora è tutto, ci vediamo sabato 18 alle Pigarelli. Ciao

Giacomo T.