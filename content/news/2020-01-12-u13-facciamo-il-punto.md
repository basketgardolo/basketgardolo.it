---
title: U13, facciamo il punto
date: 2020-01-12T20:10:18+00:00
---
Eccoci qui, pronti a fare il punto della situazione dei nostri under 13. **Terminata la prima fase a gironi** dietro le due “inarrivabili squadre dell’Aquila” con 6 vittorie e 4 sconfitte, i nostri ragazzi disputeranno** da febbraio 2020 la fase finale del campionato regionale dal 7° al 12° posto**. Guidati quest’anno con entusiasmo dai coach **Gabriele Bolner** e **Tommaso Bosetti**, i nostri atleti hanno dimostrato un livello crescente di **grinta**, **spirito di sacrificio** e **voglia di imparare**, concretizzando così  il lavoro svolto in palestra con tratti di bel gioco anche durante le partite di campionato. Il rapporto vincente tra i ragazzi ed i coach, battute spiritose e consigli tecnici, ha  dato la possibilità di **creare un bel gruppo** e di offrire a tutti, nuovi cestisti compresi,  le condizioni ideali per **esprimersi al loro meglio**. E’ chiaro che la strada è appena iniziata, di lavoro ce n’è ancora tanto da fare in palestra, soprattutto in allenamento, ma chi ben comincia…. E allora via, sotto con gli allenamenti, con le partite di campionato ed i tornei,  perché solo chi suda in palestra, chi si emoziona per un canestro realizzato, chi si tuffa per recuperare un pallone, chi aiuta ed incoraggia un compagno in un momento di difficoltà, ama davvero questo magnifico sport che si chiama pallacanestro. Andrea Gilli