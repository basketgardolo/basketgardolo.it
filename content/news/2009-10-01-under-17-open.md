---
title: Under 17 Open
date: 2009-10-01T10:27:26+00:00
---
La squadra è composta da 16 elementi nati nelle annate 1993, 1994 e 1995. Questo gruppo è stato formato per permettere ai ragazzi che ne fanno parte di avere un anno in cui non gli verranno chiesti risultati a livello di squadra ma miglioramenti individuali importanti. Molti di loro avranno finalmente l'opportunità di giocare molte partite con elevato minutaggio e potranno dimostrare quello che valgono, divertendosi quali protagonisti in prima persona e non vincendo per meriti altrui. Sarà un'annata che richiederà molto impegno e pazienza sia da parte dei ragazzi che dei loro coach, ma le motivazioni che sorreggono entrambi potranno fare la differenza ricordando, soprattutto agli atleti del 1994, che quest'anno per loro passa un treno che non possono permettersi di perdere se la pallacanestro sarà il loro hobby di giovani adulti in futuro! Ricordo infine che il nostro motto sarà: non è fondamentale vincere o perdere ma giocare, giocare, giocare. Domenica 11 il gruppo allenato da Mauro Perissinotto e Ivo Leonardelli parteciperà al torneo di Ravina U17.