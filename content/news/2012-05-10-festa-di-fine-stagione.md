---
title: Festa di fine stagione
date: 2012-05-10T17:26:32+00:00
---
Dopo una stupenda stagione agonistica ricca di emozioni, allenamenti e partite il direttivo certo di fare cosa gradita, è lieto di invitare tutti gli atleti, allenatori, istruttori, genitori e simpatizzanti alla chiusura dell’anno sportivo 2011/2012, che si svolgerà domenica 10 giugno 2012 presso la palestra ed il piazzale delle scuole Pigarelli di Gardolo. Il ritrovo in palestra con gli allenatori e gli istruttori è previsto per le ore 9.45, verranno proposti vari giochi per tutti i presenti, i genitori sono pregati di portarsi le scarpe da ginnastica, per divertirsi assieme ai propri figli. Alle 11.30 ci saranno le premiazioni e un momento riservato alla presentazione del nuovo direttivo. Alle 12.30 inizierà il pranzo a base di “pollo e patatine”! Il costo è di € 7,00 ciascuno con il seguente menù: pollo, patatine, fagioli, bevande, gelato. Per questioni organizzative e per una buona riuscita della festa è indispensabile effettuare la prenotazione. Si prega quindi di consegnare il presente tagliando di prenotazione (e relativa quota) al proprio allenatore, entro e non oltre il giorno 01 giugno 2012, inserendo tutti i componenti della famiglia (o eventuali amici)che intendono partecipare. Sarà una bella occasione per augurarci una buona vacanza estiva, quindi vi aspettiamo numerosi. La festa si farà anche in caso di brutto tempo. In allegato, il modulo per la prenotazione.