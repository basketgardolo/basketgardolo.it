---
title: 'U17: Gardolo B-Trentino Basket: 60-66'
date: 2009-12-16T14:52:51+00:00
---
Brutta partita dei nostri ragazzi dell'under 17 B che contro il Trentino Basket (che ha messo a frutto le due qualità che possiede cioè la difesa a zona per 40 minuti ed il cuore cioè tanta voglia di giocare) mettono in evidenza i limiti caratteriali e tecnici che molti dei nostri, allenandosi male, purtroppo hanno. Nel dettaglio tecnico è stata una brutta partita per chi è venuto in palestra a vederla tra una squadra, seppur vincente, con grossolani limiti tecnici ed un'altra, la nostra, che passa i primi due quarti a corricchiare ed a risparmiarsi (e fare falli inutili) non si sa per quali motivi. Poi nei restanti due quarti alcuni nostri giocatori con un po' più di voglia ed un po' di grinta provano a rimediare ma i troppi errori ed i troppi alti e bassi di rendimento dovuti alla poca autostima durante gli allenamenti che li porta a ridere dei propri errori invece che trarne motivo di reazione e orgoglio, non consentono di conseguire una vittoria che oggettivamente sarebbe stata immeritata. Dal grigiore generale si salvano solo Davide Zambotti (ottima prova la sua, ma è uno dei pochi che si impegna sul serio agli allenamenti), Alessandro Consoli, Nicola Franzoi e Ventura Cristian. Qualcuno degli altri sta già perdendo l'opportunità di fare il salto di qualità che con quest'anno "sabbatico" gli è stato offerto, chi ha orecchie per intendere, intenda…