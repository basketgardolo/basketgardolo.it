---
title: Il nuovo direttivo si presenta
date: 2012-07-11T21:34:21+00:00
---
Alla fine della stagione sportiva è stato eletto il nuovo direttivo del Basket Gardolo. Il nuovo team è formato da alcuni vecchi membri del direttivo con l'aggiunta di qualche new entry. Il presidente uscente Giuseppe Bosetti passa il testimone a Ezio De Mare, che abbandona quindi la sua lunghissima carriera di allenatore nel Basket Gardolo. L'intera squadra del direttivo si trova nell'apposita [pagina][1] del sito. Lo staff di basketgardolo.it augura buon lavoro ai nuovi arrivati, e approfitta dell'occasione per annunciare la terza edizione del torneo "Tut Gardol en Basket". La nostra partecipazione a Tut Gardol en Festa anche quest'anno ripropone il torneo 3 contro 3, da disputarsi nell'incantevole piazza della chiesa, trasformata in campo da gioco, all'insegna del divertimento e della gioia di ritrovarsi insieme, che è poi la nostra filosofia: stare insieme nei momenti di divertimento per trovarsi ad affrontare insieme i momenti di difficoltà. Vi aspettiamo numerosi ad applaudire gli atleti in campo.

[1]: http://www.basketgardolo.it/direttivo/ "Direttivo"