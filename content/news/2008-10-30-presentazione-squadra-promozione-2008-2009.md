---
title: Presentazione squadra promozione 08-09
date: 2008-10-30T04:22:52+00:00
---
Col campionato di PROMOZIONE dietro l’angolo (inizio venerdì 31 ottobre) andiamo a conoscere il rooster completo della nostra seconda squadra senior. Prima di iniziare va un doveroso ringraziamento a Dallenogare M. e Fronza C. che nelle ultime cinque stagioni si sono alternati alla guida di questa squadra e che per quest’anno si dedicheranno ad altri interessi. Dei ragazzi che facevano parte della squadra nata nel 2001 sono rimasti ad oggi solo 2 baluardi giocatori: **Zatelli C.** e **Gozzer N.**, ovvero capitano and vice. Dopo i due senatori della “Promozione” passiamo alle due leggende viventi del B.C. Gardolo: **Paoli M.** (play-leggenda e detentore del titolo “+ ore di vita passate nelle squadre del b.c. Gardolo) e **Gilli D.** (facilmente detentore dei titoli “+ punti segnati in carriera nel basket Gardolo” e “+ storie incredibili raccontate ai compagni di squadra”). Passiamo al blocco ’84 composto da: **Saccoman L., Stenico C., Baffetti F., Valer A. e Bertotti N.**, 5 giocatori che hanno giocato insieme tutte le giovanili e che dopo vari anni e varie avventure si ritrovano di nuovo nella stessa squadra pronti per ben figurare nella nuova stagione. **Leonardelli I., Malfer M e Dalpiaz L.** sono pronti a contendersi il posto di ala-titolare all’interno della squadra e sicuramente sono pronti per dare il loro grande contributo. I più giovani della squadra sono **Franzoi M.** (mastro-birraio), **Pisetta D.** (mister Shampoo), **Brugnara E.** (mister puntualità) e il rientrante **Bosetti M.** (ormai ex-asen). I due aiuti in più sono **Gilli A.** (non abbiamo capito bene perché non gioca) e **Matera A.** che sono sempre presenti agli allenamenti. Dopo che nei mesi estivi sembrava che Gozzer N. dovesse svolgere il doppio ruolo allenatore-giocatore è stato trovato libero sul mercato un allenatore di “peso” (anche se diminuito nell’ultimo anno) come **Demare Ezio** che dirigerà questa compagine per la stagione 2008-2009. Anticipandovi che durante la stagione conosceremo meglio i singoli giocatori di questa squadra vi do appuntamento alle nostre partite, intanto BUON CAMPIONATO A TUTTI. ICM