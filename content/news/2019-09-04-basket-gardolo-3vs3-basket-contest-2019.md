---
title: Basket Gardolo 3vs3 Basket Contest 2019
date: 2019-09-04T09:10:50+00:00
---
![3vs3 2019](/images/articoli/basket-contest-2019.png) Anche la quarta edizione del torneo targato [Basket Gardolo][1] va in archivio. Ottimo il livello espresso durante la mattinata con due gironi da otto squadre che hanno battagliato con turni all'italiana prima di essere interrotti dalla pioggia! La composizione delle squadre ha spaziato da alcuni ragazzi alla loro prima partecipazione ad un torneo estivo ai più veterani della Regione. Un torneo eterogeneo che ha visto il trionfo "ai punti" della "Squadra di Melta". Vittoria guadagnata sul campo con un girone impeccabile dominato in lungo e in largo dalla squadra composta da [Massimiliano Zago][2], [Magate Seck][3], [Nicola Bonelli][4] e [Matteo Gavioli][5]. Purtroppo nel pomeriggio dopo la gara del tiro da tre punti, che ha visto per la terza volta in questa estate cestistica la vittoria di [Adrijan Asani][6], un acquazzone ha costretto l'interruzione e la successiva sospensione del torneo. L'imprevisto non ha impedito ai più temerari di continuare a giocare sotto la pioggia organizzando amichevoli, sfide al tiro e scambi di pallavolo il tutto accompagnato da musica, buona birra [Passion][7] e ottimi panini. 

[1]: https://www.facebook.com/basketgardolo/
[2]: https://www.facebook.com/massimiliano.zago.1
[3]: https://www.facebook.com/tallmag
[4]: https://www.facebook.com/nicola.bonelli1
[5]: https://www.facebook.com/matteo.gavioli.77
[6]: https://www.facebook.com/adoasani8
[7]: https://www.facebook.com/passionbrewery/