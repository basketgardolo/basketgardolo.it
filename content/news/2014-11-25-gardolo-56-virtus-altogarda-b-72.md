---
title: Gardolo 56 – Virtus Altogarda B 72
date: 2014-11-24T13:51:08+00:00
---
| **Nome** | **Punti segnati** |
| -------- | ----------------- |
| BERLOFFA RICCARDO | 6 |
| ZAMPIERO ERMANNO | 3 |
| FAURI STEFANO | 4 |
| DALLABETTA MICHAEL | 8 |
| ROSSI MATTEO | 5 |
| MARGONI MICHELE | 0 |
| LAZZAROTTO TOMMASO | 8 |
| VENTURINI FEDERICO | 4 |
| BEVILACQUA FEDERICO | 16 |
| BOSETTI TOMMASO | ne |
| PEDRI MATTIA | 0 |
| SPAGNOLO THOMAS | 2 |

**Commento:**  
Si interrompe la striscia vincente dei nostri Under 19 per mano della giovane Virtus Altogarda B, che si presenta a Gardolo grintosa e concentrata e gioca un'ottima partita. Al via Gardolo riesce a portarsi avanti di qualche lunghezza, esprimendo alcune buone giocate offensive con un preciso Bevilacqua che mette a segno 9 punti, ma la Virtus è brava a rimanere in scia fino al 17-15 alla sirena del primo quarto. Nel secondo periodo i rivani aumentano l'intensità difensiva, Gardolo perde lucidità e commette molti errori, regalando punti facili agli avversari che passano a condurre il match: si va alla pausa sul 31-38. Nella ripresa i gardoloti cercano di rifarsi sotto, ma i tanti errori al tiro e soprattutto dalla lunetta vanificano gli sforzi; la partita si fa nervosa e comincia a venir meno la giusta concentrazione. Nell'ultimo quarto la tripla di Zampiero porta i gialloblu al -4, ma alcuni regali difensivi riportano velocemente gli ospiti sul +10, che controllano la gara fino al 56-72 finale. Speriamo che questa sconfitta serva a farci fare un passo in avanti nell'intensità e concentrazione da mettere sul parquet, a cominciare dagli allenamenti. Abbiamo molto da imparare dall'atteggiamento e dal gioco dei giovani rivani.

**Virtus Altogarda B:** Bertolini 6, Moratelli 6, Malfer, Lever 13, Madella, Perrucci 10, Giordano 22, Manzoni 4, Gazzini 3, Bedin 8. Coach: Zanoni

**Parziali:** 17-15, 14-23, 18-20, 7-14

**Tiri da 3**: Gardolo 1 (Zampiero 1), Virtus Altogarda B 5 (Giordano 2, Moratelli 2, Perrucci 1)

**Usciti per falli**: Bevilacqua, Berloffa, Bedin