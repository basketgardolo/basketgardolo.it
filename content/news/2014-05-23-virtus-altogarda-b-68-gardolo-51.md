---
title: Virtus Altogarda B 68 – Gardolo 51
date: 2014-05-22T12:25:34+00:00
---
| **Nome** | **Punti segnati** |
| -------- | ----------------- |
| BALDO YURI | 7 |
| VALER ALESSANDRO | 3 |
| BOSETTI MICHELE | 4 |
| DALPIAZ LUCA | 9 |
| KESSEY UGBEYI | 6 |
| SACCOMAN LORENZO | 2 |
| DALLABETTA DANIEL | 11 |
| SOVILLA MASSIMO | 9 |
| PEDERZOLLI FEDERICO | 0 |

**Commento:**

Ci presentiamo ad Arco dopo aver vinto di due punti gara 1.

Come sempre quello di Arco si presenta come un campo ostico, lo capiamo subito visto che nei primi minuti non riusciamo a segnare neppure un punto. Ci sblocchiamo con un canestro di Valer ma facciamo molta fatica a trovare la via del canestro e soffriamo l'aggressività dei nostri avversari. Il primo quarto termina 16 a 6 per gli arcensi. La musica cambia poco nel secondo quarto, e mentre i nostri avversari segnano in continuazione utilizzando molte volte anche il tiro di tabella, noi continuiamo a soffrire e far fatica in attacco. Ciò nonostante siamo bravi a continuare ad attaccare e a portare a casa diversi falli. Andiamo alla pausa lunga sul 33 a 16.

Il clima sia in campo sia sugli spalti è accesso, come è giusto che sia in una finale, rientriamo in campo consapevoli che dobbiamo ricucire uno strappo bello largo, ma fatichiamo ancora nei primi minuti del periodo. Negli ultimi due quarti comincia ad entrare qualche tiro in più, ma ormai il distacco è ampio e non riusciamo in nessun modo ad impensierire la squadra casalinga. Finisce 68 a 51.

Consapevoli di aver fatto qualche errore di troppo, siamo però anche consapevoli che giovedì prossimo a Gardolo la musica può cambiare. Anzi deve cambiare.

Gara 3 sarà la partita decisiva, chi vince giovedì vince il campionato! Appuntamento a Gardolo giovedì 29 maggio ore 21.00.