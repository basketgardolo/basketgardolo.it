---
title: Gardolo 79 – Europa Bolzano 50
date: 2013-12-12T22:54:28+00:00
---
| **Nome** | **Punti segnati** |
| -------- | ----------------- |
| BALDO YURI | 14 |
| DALLABETTA DANIEL | 10 |
| DALPIAZ LUCA | 9 |
| MALFER MICHAEL | 8 |
| MATTEDI LUCA | 5 |
| SACCOMAN LORENZO | 8 |
| SOVILLA MASSIMO | 14 |
| UGBEYI KESSEY | 4 |
| VALER ALESSANDRO | 7 |

**Commento:**

Buona prestazione per la nostra squadra nell'ultima partita del 2013.

L'approccio ad inizio partita è quello giusto, e soprattutto una buona pressione in difesa ci permette di recuperare molti palloni, questo ci permette di arrivare a canestro con facilità e andiamo in panchina dopo i primi dieci minuti sul punteggio di 25 a 16. Il secondo quarto giochiamo un po' meno meglio, ma gli ultimi settanta secondi sono di qualità e andiamo negli spogliatoi in vantaggio 43 a 28. Negli ultimi due quarti la musica non cambia di molto e riusciamo a mantenere i nostri avversari sempre a debita distanza. Da evidenziare la prova corale della squadra, che è rimasta concentrata praticamente per l'intera partita, la prova di Baldo che ha messo a referto 14 punti con delle buone penetrazioni e qualche "numero" ad alto coefficiente di difficoltà di Sovilla.

Chiudiamo questa prima parte di campionato con sei vittorie e una sconfitta aspettando di affrontare i Piani Bolzano nell'ultima partita del girone di andata a gennaio.

Facciamo i nostri auguri a Michael Malfer che a breve diventerà papà e che di conseguenza farà meno presenze in palestra, inoltre a giorni arriverà sul web l'augurio di buon natale da parte della squadra a tutti i suoi tifosi e sostenitori!