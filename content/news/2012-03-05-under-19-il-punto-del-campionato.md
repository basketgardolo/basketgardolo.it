---
title: Under 19, il punto del campionato
date: 2012-03-05T07:16:06+00:00
---

E’ stata una grande opportunità avere nella mia prima esperienza da allenatore una squadra come gli U 19 insieme a Nicola, ragazzi che seguivo già da due anni come vice. Dall’inizio si sapeva che non sarebbe stato facile sia per me che per i ragazzi dato il rapporto d’amicizia instauratosi negli anni precedenti, la poca differenza d’età ed il far parte della squadra di promozione con alcuni di loro. Ma con molta serenità e serietà da entrambe le parti abbiamo da subito iniziato a fare un buon lavoro. Con pochi allenamenti insieme alle spalle ci siamo scontrati da subito fuori casa contro una delle squadre più forti del campionato, perdendo ai tempi supplementari dopo una spettacolare rimonta di 24 punti. Da questa iniziale sconfitta dalla quale abbiamo comunque tratto insegnamenti utili, il gruppo si è unito più di prima facendo una serie di 10 vittorie una dopo l’altra, giocando un bellissimo basket e facendo divertire il pubblico che ci è sempre stato vicino, partecipando calorosamente alle nostre partite. Purtroppo questa serie di vittorie si è interrotta con una recente sconfitta a Bolzano, ma così come abbiamo già saputo fare a inizio campionato, dalla sconfitta portiamo a casa ciò che può esserci utile per fare esperienza, rialzarci  e proseguire verso i playoff. Grazie alla collaborazione con la squadra di Promozione e Serie D, i ragazzi stanno crescendo molto sia come giocatori che personalmente. Un ringraziamento speciale va alla società e soprattutto ai tifosi che ad ogni partita compongono un vero e proprio giocatore in più in campo. Vi aspettiamo numerosi nelle prossime partite!!!!!
Ivo J. Leonardelli