---
title: Mori Brentonico 50 – Gardolo 65
date: 2014-04-11T19:26:21+00:00
---
APR

10

2014

**Punti segnati**

SACCOMAN LORENZO

6

VALER ALESSANDRO

10

BALDO YURI

8

DALPIAZ LUCA

11

KESSEY UGBEYI

6

STENICO CRISTIAN

FRANZOI NICOLA

4

SOVILLA MASSIMO

15

DALLABETTA DANIEL

5

**Commento:**

Arriva aprile e finalmente arrivano i play-off. Terminato in testa il girone nord ci troviamo ad affrontare in una sfida di 80 minuti (somma dei punti di andata e ritorno) la quarta classificata del girone sud: Mori-Brentonico. La prima partita si gioca fuori casa contro un avversario che non abbiamo mai affrontato e in un campo dove non abbiamo mai giocato.

Il primo quarto è equilibrato (12 - 14), ma nel secondo subiamo la determinazione dei nostri avversari che mettono in serie diversi canestri dalla media, e contemporaneamente in attacco litighiamo col canestro e arriviamo a metà quarto sotto di sedici punti. Chiamato time-out però siamo bravi a non scoraggiarci e arriviamo alla pausa lunga sul 34 a 22 per Mori.

Rientriamo in campo concentrati e attenti, sia in difesa che in attacco, ricuciamo punto su punto e agguantiamo la parità già a fine terzo quarto (41 a 41). Nel quarto quarto giochiamo praticamente in modo perfetto, ottimi rimbalzi, ottime circolazioni in attacco, e finalmente troviamo le triple che erano mancate durante gli altri quarti (tre bombe per Sovilla nei minuti finali!) e riusciamo a ribaltare una partita dove ci siamo trovati sotto anche di sedici punti finendo col punteggio di 65 a 50 a nostro favore.

Siamo solo a metà partita, ma siamo sulla strada giusta.

Ci si vede giovedì 17 aprile ore 21.30 al palazzetto Trento Nord