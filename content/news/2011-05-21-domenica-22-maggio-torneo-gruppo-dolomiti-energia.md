---
title: 'Domenica 22 Maggio “Torneo  Gruppo Dolomiti Energia”'
date: 2011-05-21T07:58:43+00:00
---
\*\*Aquila Basket Trento, BC Gardolo, Basket Pergine e Apecheronza Avio\*\*: sono queste le quattro squadre della categoria Esordienti che prenderanno parte al torneo di domenica 22 maggio alla palestra Manazzon (via Fogazzaro 4). Cinquanta bambini del ’99-’00 si misureranno in una serie di partite che avranno inizio alle 9.30 con la gara tra il BC Gardolo e l’Aquila Basket Trento, seguita alle ore 11.00 dalla sfida tra Avio e Pergine. Il torneo, che proseguirà poi secondo i criteri del girone all’italiana, vedrà i ragazzi impegnati in 6 gare complessive fino alle ore 18.30, quando la manifestazione si concluderà con la premiazione di tutte le squadre partecipanti. Il \*\*Gruppo Dolomiti Energia\*\* è lo sponsor della manifestazione e sponsor del progetto giovanile comune di Aquila Basket Trento, BC Gardolo e Basket Pergine. Il Gruppo Dolomiti Energia opera principalmente in Trentino e attraverso le società controllate copre oltre 85% del mercato elettrico provinciale e più dell’ 80% di quello del gas. \*\*Mauro Profico\*\* (Responsabile del settore giovanile Aquila Basket Trento): “E’ un torneo importante perché va a rendere ancora più forte il legame che c’è tra Aquila Basket, Gardolo e Pergine, un rapporto tra società che si sta sempre più sviluppando con l’intento di creare una realtà di pallacanestro giovanile a Trento. Gardolo e Pergine sono due società molto vicine e legate ad Aquila Basket e quindi per noi è stato importante coinvolgerli in questa iniziativa. La quarta squadra sarà Avio che in questo momento si sta dimostrando un partner di grande affidabilità, con il quale è piacevole imbastire dei discorsi tecnici e di relazione tra le società.