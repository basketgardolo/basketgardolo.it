---
title: Unimondo Gardolo 72 – Villazzano 50
date: 2012-11-12T21:10:30+00:00
---
| **Nome** | **Punti segnati** |
| -------- | ----------------- |
| MATTEDI GIULIO | 9 |
| DUò RICARDO | 0 |
| BERTOLUZZA DAVIDE | 21 |
| GUADAGNINI FEDERICO | 7 |
| DALLAPICCOLA LUCA | 2 |
| TRIVARELLI GIACOMO | 20 |
| BERLOFFA RICCARDO | 0 |
| TOMASI OMAR | 0 |
| GAMBINO LORENZO | 2 |
| ZENI FILIPPO | 0 |
| FRANZOI NICOLA | 11 |

**Commento:**  
Giunti all’ultima partita del girone di andata ci troviamo a confrontarci con la formazione di Villazzano. Il match è sicuramente uno dei più sentiti di tutto il campionato in quanto la squadra avversaria storicamente ha sempre venduto molto cara la pelle forse, proprio per questo, i ragazzi entrano in campo fin da subito con il coltello fra i denti. Nel primo quarto le squadre rimangano per lo più a studiarsi contenendo così il punteggio che influenzato anche da qualche peccato veniale ci vede in vantaggio alla fine della prima frazione solamente di 4 lunghezze, 15 a 11. Dal secondo periodo i nostri ragazzi trovano più fluidità nel gioco riuscendo bene in diverse occasioni offensive, grazie anche ad alcuni spunti positivi in difesa. Villazzano non demorde e riesce comunque a portare a casa discreti parziali che mantengono il distacco sempre a portata di una veloce rimonta. La difesa gardolotta evidenzia così ancora qualche lacuna di troppo che nonostante la buona intensità ed attenzione non permette di limitare i parziali avversari. Nonostante tutto, il buon ritmo riesce a spezzare le tenacia avversaria che così si arrende ad un parziale in ultimo periodo di 16 a 6 portando un buon risultato finale di 72 a 50.