---
title: 'U.S. Piani  86 – Gardolo 66'
date: 2012-04-21T15:05:32+00:00
---
APR

02

2012

**Punti segnati**

MATTEDI LUCA

2

MATTEDI GIULIO

8

BERTOLUZZA DAVIDE

10

VENTURA THOMAS

2

TRIVARELLI GIACOMO

15

GUADAGNINI FEDERICO

5

PERISSINOTTO MATTEO

2

SEGALLA SIMONE

2

LEITEMPERGHER NICOLò

2

DALLABETTA DANIEL

9

GAMBINO LORENZO

7

DALLAPICCOLA LUCA

2

**Commento:**  
Entro in palestra dal lato tribune. Scorgo, tra i pilastri, i lunghi del Piani Bolzano che, a fine riscaldamento, infilano una schiacciata dopo l’altra. Anche all’indietro. In scioltezza. La squadra s’è avvalsa di atleti che hanno fatto il campionato nazionale di categoria. Volgo lo sguardo a sinistra ed i nostri under 19 del Gardolo Unimondo.org stanno tentando i tiri da 3. Affatto facili. Non si buca. Campo stretto. Il Bolzano è caricatissimo; noi un po’ meno. Dieci centimetri e dieci mesi di vita in meno di media. L’arbitro dà il via e rifila tecnici a ripetizione; giusto per calmare gli avversari sin troppo esagitati. Teniamo grazie ai falli ed il primo quarto chiude a meno10. Don’t worry. Il secondo quarto tutto in crescendo. La concentrazione è al top: i tiri liberi vanno dentro, le rimesse a buon fine, alcun tiro forzato, buoni contropiedi. Non ve n’è per nessuno. 30 a 30. Si torna in partita ed il nervosismo nel campo avverso è alle stelle. Cambi su cambi ma non si trova il bandolo della matassa. Poi la pausa. Nel terzo tempo la statura la fa da padrona. Non tagliamo fuori ed i lunghi hanno la meglio sotto canestro. I rimbalzi sono quasi tutti loro e la paura del toppone avanza. Il differenziale aumenta. Ma, grazie a qualche bomba, non troppo. A meno 20 il fischio di chiusura: 86-66. Non male per una finale. Peccato non aver giocato ad armi pari. Andar di fioretto contro chi usa spada, scudo ed armatura… a casa loro con una partita secca senza possibilità di replica ci sembra un tantino iniquo. Ma tant’è. La generosità non ci ha abbandonato. Grazie ragazzi: avete fatto un campionato comunque splendido. Grazie, coach Ivo e Nicola, siete stati impeccabili in panchina. E grazie al pubblico e agli atleti del Basket Club Gardolo 2000 saliti in massa da Trento per la speciale finalissima. Fabio Pipinato (Presidente di Unimondo.org)

[Pagina Under 19 >](http://www.basketgardolo.it/under-19)

[Partite Under 19 >](http://www.basketgardolo.it/?tag=under-19&cat=11)