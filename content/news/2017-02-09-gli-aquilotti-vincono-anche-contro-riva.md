---
title: Gli Aquilotti vincono anche contro Riva!
date: 2017-02-09T08:16:26+00:00
---
Continua la striscia positiva, 3 vittorie ed una sola sconfitta nel girone di ritorno peraltro contro i “giganti” dell’Aquila, del nostro gruppo di aquilotti elite. Dentro le mura amiche del Palazzetto di Gardolo e sostenuti da un folto pubblico hanno dato vita contro i ragazzi di Riva ad una partita entusiasmante, equilibrata, intensa e conclusa solo a pochi secondi dalla fine. Buone le trame di gioco e l’intensità difensiva mentre qualche errore di troppo sotto canestro non hanno permesso ai nostri gardolotti di rendere il punteggio più rotondo. Un bravo va anche agli avversari che, seppur sotto nel punteggio per tutta la partita, hanno cercato e creduto nella rimonta fino alla fine. Immancabile come sempre il terzo tempo organizzato dai genitori dove gli aquilotti di Gardolo e gli amici saliti da Riva hanno potuto familiarizzare degustando un’abbondante merenda. Sperando che i nostri aquilotti continuino a progredire nel gioco, allego il tabellino della partita ed auguro buon minibasket a tutti. Forza Gardolo! Aquilotti elite: Gardolo- Riva 14-10 (8-5, 2-4, 8-6,9- 1,2-11,8- 6)