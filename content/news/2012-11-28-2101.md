---
title: San Marco Rovereto 43 – Unimondo Gardolo 79
date: 2012-11-26T21:15:46+00:00
---
| **Nome** | **Punti segnati** |
| -------- | ----------------- |
| MATTEDI GIULIO | 5 |
| DUò RICARDO | 2 |
| BERTOLUZZA DAVIDE | 17 |
| GUADAGNINI FEDERICO | 4 |
| TRIVARELLI GIACOMO | 12 |
| CONSOLI ALESSANDRO | 2 |
| PERISSINOTTO MATTEO | 12 |
| TOMASI OMAR | 0 |
| GAMBINO LORENZO | 16 |
| ZENI FILIPPO | 5 |
| FRANZOI NICOLA | 4 |

**Commento:**  
La prima partita di ritorno ci vede impegnati nella città della quercia, Rovereto. Gardolo sicura delle proprie possibilità, forte anche del risultato all’andata, scende in campo estremamente decisa a non fare sconti a nessuno. Il primo quarto infatti, ci vede ben schierati in campo producendo un gioco veloce ed efficace, grazie ad una ben migliorata circolazione di palla, buona concentrazione ed attenzione difensiva ed ottime ripartenze in contropiede. All’inizio del secondo quarto, lo scarto di 21 punti ci permette di giocare con più tranquillità cercando soluzioni costruite anche a difesa schierata. Finalmente siamo riusciti a produrre più di un’azione d’attacco senza l’uso smodato del beneamato palleggio, infatti gli allenatori hanno avuto il piacere di osservare delle transizioni effettuate in maniera rapida e precisa, con una serie di passaggi particolarmente azzeccati che ci hanno permesso di trovare degli ottimi tiri con uomini liberi che hanno oltretutto realizzato in modo impeccabile. Ovviamente Rovereto non getta la spugna, infatti nonostante il nostro gioco efficace trova modo di bucare la nostra difesa contenendo così il distacco che alla pausa si attesta sul 45 a 22. Al rientro la richiesta di non dar adito agli avversari di poter credere ad una rimonta, viene soddisfatta da una difesa attenta a non concedere il minimo spazio, permettendo infatti solamente 2 punti alla formazione roveretana. In conclusione i nostri ragazzi si cadono in qualche pecca d’egoismo per incrementare il proprio tabellino, arrivando addirittura a farci perdere il quarto parziale, nonostante ciò da sottolineare l’impegno ed i miglioramenti fin’ora raggiunti! Bravi ragazzi!