---
title: Podistica Novella Fondo 56 – Gardolo 65
date: 2013-03-09T18:38:30+00:00
---
| **Nome** | **Punti segnati** |
| -------- | ----------------- |
| MATTEDI LUCA | 4 |
| DUò RICARDO | 6 |
| UGBEY KESSY | 4 |
| DALLABETTA DANIEL | 2 |
| BALDO YURI | 7 |
| VALER ALESSANDRO | 2 |
| SACCOMAN LORENZO | 2 |
| DALPIAZ LUCA | 26 |
| MALFER MICHAEL | 4 |
| BRUGNARA ELIA | 8 |

**Commento:**  
Ultima partita di campionato, prima dei play-off, che oramai sono matematici, così come il terzo posto. All’andata la partita si dimostrò tutt’altro che scontata, infatti gli ospiti per due quarti riuscirono a rimanere in partita. La squadra dovrebbe usare la partita per provare alcune soluzioni in vista dei play-off. Ma anche questa volta la squadra di casa non ci sta a fare da comparsa e così il primo quarto si chiude sul +4 per noi (11-15). Nel secondo quarto non riusciamo a prendere in mano l’inerzia della partita, invece Fondo si scatena, e con un parziale di 22-14 chiude il quarto in vantaggio di 4 punti, sul 33-29. La pausa lunga serve per riordinare le idee, e partire al meglio nel terzo periodo. L’unico problema è che i giocatori di casa non intendono mollare,ma con un buon gioco d’attacco e una difesa coriacea, rimangono ancora avanti di 4 punti,con il tabellone che riporta il punteggio di 49 a 45. Ancora 10 min separano la squadra di casa da una vittoria, che per quello che si è visto finora sarebbe meritata. Ma l’ultimo quarto vede la squadra gardolota risvegliarsi dal torpore, e cominciare a difendere e segnare. Grazie ad un parziale di 20-7, riusciamo a ribaltare il risultato e chiudere la partita sul 56 a 65. Un risultato per la verità che va a premiare la squadra che meno meritava, per quello visto nell’arco dell’intero incontro, ed abbiamo portato a casa la partita grazie all’esperienza ed una panchina più lunga. Sicuramente bisogna avere un altro approccio, ed un’altra intensità nei play-off. Ora rimane da attendere il nome della squadra da affrontare nella prima di play-off, con quattro squadre a lottare per tre posti ancora da assegnare. Manuel