---
title: Buona anche la terza… gli Aquilotti volano!
date: 2016-12-04T10:45:52+00:00
---
Dopo il successo di domenica scorsa contro l'Aquila B, seconda vittoria consecutiva degli Aquilotti Elite in trasferta a Riva del Garda.  
Guidati dal MiniCoach Stefano e supportati da Benny, anche in terra rivana i nostri 12 aquilotti hanno dimostrato che la grinta, il carattere e lo spirito di gruppo ben sopperiscono a qualche centimetro in meno rispetto gli avversari.

Dopo un primo tempo concluso 12 a 8, un secondo tempo pareggiato 6 a 6, sono riusciti a concludere la pratica con due successi nel terzo e nel quarto parziale.  
Gli ultimi due tempi sono andati invece alla compagine avversaria, ma oramai per gli "Aquilgardolotti" i giochi erano già decisi e la partita archiviata.  
Un plauso a tutto il gruppo unito sempre più e supportato da un tifo contagioso.

Ora per i nostri Aquilotti il campionato riprenderà in casa il 17 contro l'Alto Adige, ma la palla a spicchi non si raffredderà certamente per loro: il prossimo week end scenderanno in campo carichi più che mai nel torneo di Santa Lucia a Trento.  
Forza ragazzi!!!