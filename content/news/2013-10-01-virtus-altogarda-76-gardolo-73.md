---
title: Virtus Altogarda 76 – Gardolo 73
date: 2013-09-30T17:09:22+00:00
---
| **Nome** | **Punti segnati** |
| -------- | ----------------- |
| BALDO YURI | 12 |
| BOSETTI MICHELE | 9 |
| DALLAPICCOLA LUCA | 0 |
| DALPIAZ LUCA | 15 |
| FRANZOI NICOLA | 2 |
| GILLI DIEGO | 4 |
| GUADAGNINI FEDERICO | 10 |
| GUASTAMACCHIA FABRIZIO | 0 |
| PEDERZOLLI FEDERICO | 13 |
| SACCOMAN LORENZO | 2 |
| UGBEYI KESSEY | 6 |

**Commento:**Dopo la trasferta di venerdì a Rovereto la nostra "Promozione" torna subito in campo di lunedì sul campo della giovane Virtus Riva.Ritmi altissimi dei nostri avversari che impongono il loro gioco a tutto campo e ci puniscono in continuazione in contropiede. Il primo quarto ci vede sotto 31 a 12!

Sembra già finita, ma senza pensare tanto al punteggio cominciamo ad ingranare le marce anche noi, sia in difesa sia in attacco, e anche se non sfruttiamo qualche situazione a nostro vantaggio al meglio e ci lasciamo scappare qualche rimbalzo di troppo, riusciamo ad imporre un buon gioco e a fermare i contropiedi degli avversari. In attacco, oltre a qualche numero circense dell'ottimo Dalpiaz, si vede anche del buon gioco. Recuperiamo punto su punto e ci troviamo a dieci secondi dalla fine sotto di tre punti e con la palla in mano, ma anche se non riusciamo a provare il tiro del pareggio c'è da essere soddisfatti della rimonta e dell'atteggiamento che abbiamo avuto negli ultimi tre quarti.

Domenica ci aspetta l'ultimo impegno proibitivo con il CUS Trento, squadra vincitrice dello scorso campionato di serie d, dopodiché saremo pronti per affrontare il nostro campionato di promozione.