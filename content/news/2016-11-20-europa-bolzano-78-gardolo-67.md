---
title: Europa Bolzano 78 – Gardolo 67
date: 2016-11-20T08:15:00+00:00
---
NOV

19

2016

**Punti segnati**

CROVO DAVIDE

SCAGLIARINI GIOVANNI

3

ZAMPIERO ERMANNO

7

ANGELINI PIERO

8

DALLABETTA MICHAEL

6

BALAARA ANGELO

8

SAVOIA MAURO

17

LAZZAROTTO TOMMASO

RIZI GIOVANNI

PERENZONI STEFANO

2

SISSA GIANMARIA

16

**Commento:**

Gardolo incappa nella prima sconfitta in campionato contro l'Europa Bolzano, al termine di una partita combattuta e decisa solo a pochi minuti dalla fine.

Al via le squadre si affrontano a viso aperto ribattendosi colpo su colpo: grazie ad un buon gioco, a 10 punti di Sissa e ai canestri dalla lunga distanza Gardolo chiude il primo quarto 17-25. Nella seconda frazione i gialloblu riescono a scappare fino al +13 con una buona difesa e grazie a 8 punti di Savoia, ma i bolzanini sono bravi a non mollare tornando rapidamente a contatto. I canestri di Angelini e Zampiero permettono di andare al riposo 38-43. Al ritorno dagli spogliatoi la gara è combattuta e punto a punto. La difesa contro i lunghi dell'Europa è buona, ma in attacco le percentuali calano, sono le giocate di Dallabetta, Sissa e Savoia a tenere avanti il Gardolo. Nell'ultimo quarto i gardoloti tengono la testa avanti grazie alle conclusioni da tre di Zampiero e Angelini. Purtroppo con il passare dei minuti l'attacco gialloblu fatica contro la fisicità dei padroni di casa, a cui nei secondi 20 minuti sono fischiati soltanto 4 falli. A questo si sommano le uscite per infortunio di Scagliarini e quella per falli di Balaara, autore di una grande prova difensiva. Alcuni errori in attacco valgono canestri facili per l'Europa che passa a condurre. La precisione dalla lunetta dei padroni di casa nei minuti finali aumenta il vantaggio. Finisce 78-67.

Parziali:  
17-25, 38-43, 53-56, 78-67

Europa: De Castro 2, Gaye 13, Basile 21, Giuliani 6, Armero 8, Kemenater 4, Lazzarin n.e. Marcon 19, Unenchenskyi 5, Viero n.e. All: Capon

Tiri da 3 punti:  
Gardolo 11 (Savoia 4, Balaara 2, Sissa 2, Dallabetta 1, Angelini 1, Zampiero 1)  
Europa 2 (Gaye 1, Unechenskyi 1)

Usciti per falli: Balaara