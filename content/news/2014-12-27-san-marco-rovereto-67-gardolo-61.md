---
title: San Marco Rovereto 67 – Gardolo 61
date: 2014-12-18T20:47:28+00:00
---
| **Nome** | **Punti segnati** |
| -------- | ----------------- |
| FURIA MATTIA | 4 |
| TRIVARELLI GIACOMO | 2 |
| CASAGRANDE DANIELE | 14 |
| LUCCHINI DANIELE | 13 |
| JAN JOSOL | 0 |
| MOSNA MATTEO | 6 |
| GAMBINO LORENZO | 8 |
| ZAMPIERO ERMANO | 0 |
| PERENZONI LUCA | 4 |
| PEDERZOLLI FEDERICO | 0 |
| LAZZAROTTO TOMMASO | 0 |
| VALER ALBERTO | 10 |

**Commento:**  
Partita da dimenticare per i nostri ragazzi, impegnati giovedì 18 dicembre a Rovereto per il recupero della partita originariamente prevista per fine novembre. I gardoloti non sono riusciti a mettere in campo l’aggressività necessaria per vincere una partita contro un avversario dall’indubbio valore, dati i numerosi giocatori con un curriculum di tutto rispetto come Bumbli, Cugola e Nicoli, oltre al solito Todeschi.

I primissimi minuti sono all’insegna dell’equilibrio con Gardolo che risponde colpo su colpo ai canestri roveretani. A fine quarto però Rovereto riesce a piazzare il primo allungo grazie a due bombe firmate Bumbli, andando al primo riposo sul punteggio di 22-15. Nel secondo parziale la sostanza non cambia: i gialloblu non riescono ad esprimersi e tirano decisamente male dalla distanza, i roveretani al contrario mostrano un’efficacia maggiore dall’arco dei 6,75 m e soprattutto più voglia di vincere.

Il parziale del quarto è nettamente a favore di Rovereto (24-16) e Gardolo va al riposo lungo con un passivo di 15 punti. Nella ripresa Rovereto gestisce la partita, arginando i tentativi di rimonta dei nostri. Gardolo non riesce mai ad avvicinarsi del tutto agli avversari nonostante il tecnico con espulsione di Nicoli nel terzo quarto e nonostante i parziali degli ultimi due periodi (entrambi vinti dai gialloblu). Negli ultimissimi minuti di partita Gardolo riesce ad avvinarsi fino al -6 (67-61), giocando con un’aggressività mai mostrata nei minuti precedenti (sommata ad un calo di concentrazione di Rovereto, sicuro ormai della vittoria).

Coach Tomazzolli e i ragazzi avranno sicuramente da lavorare a partire dagli errori fatti in questa partita in ottica futura, in modo da non ripetere più una prestazione del genere.

Jack.

**San Marco:**Cugola 12, Brunori 2, Rosani 2, Bumbli 13, Nicoli 6, Vugdalic 3, Festini, Prezzi 13, Basso 6, Dellantonio, Todeschi 10  
All. Ferraglia