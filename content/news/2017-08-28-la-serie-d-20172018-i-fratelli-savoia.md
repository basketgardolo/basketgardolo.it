---
title: La Serie D 2017/2018 – I fratelli Savoia
date: 2017-08-28T12:43:47+00:00
---
Nella nuova Serie D il Gardolo schiererà una coppia di fratelli: Mauro e Fabio Savoia.
**Mauro Savoia** Classe 1998, inizia il minibasket con Arcobaleno Basket nel 2005. Nel 2009 passa alle giovanili dell'Aquila Basket partecipando ai campionati Elite/Eccellenza del Veneto. Viene convocato più volte nella rappresentativa regionale, prendendo parte al trofeo delle Province Venete e a quello delle Regioni nel 2013, dove è il miglior realizzatore della selezione del Trentino Alto Adige. Nella stagione 2016/2017 passa al Basket Gardolo. Gioca il suo primo campionato senior e risulta tra i migliori marcatori della squadra nel campionato di Serie D. _"Sono contento di essere stato confermato nel roster della serie D del Gardolo per la stagione 2017-18. Lo scorso anno mi sono trovato molto bene in questa società e con i compagni. Mi impegnerò per crescere come giocatore e per contribuire a raggiungere gli obiettivi della società. La squadra è molto giovane, ma molto promettente: ce la metteremo tutta"_
**Fabio Savoia** Nato nel 1999, muove i primi palleggi a 6 anni con l'Arcobaleno Basket; nel 2009 passa, insieme al fratello, alle giovanili dell'Aquila Basket. Con la squadra di Trento vince il campionato regionale Under 13 e negli anni successivi partecipa ai campionati Elite/Eccellenza del Veneto. Anche lui viene convocato più volte nella rappresentativa regionali giocando il trofeo delle Province Venete e Bulgheroni a Bormio. A giugno conquista il secondo posto alle Finali Nazionali Under 18 Eccellenza. _"Nella stagione 2017-18 parteciperò al mio primo campionato senior con il Basket Gardolo. Spero di dare il mio contributo positivo alla squadra e di continuare a divertirmi con il basket facendo gruppo in campo e fuori."_