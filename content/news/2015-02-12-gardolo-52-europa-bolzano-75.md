---
title: Gardolo 52 – Europa Bolzano 75
date: 2015-02-12T12:13:17+00:00
---
FEB

08

2015

Beh che dire…. Una seconda partita un po' deludente che ha spento l'entusiasmo della prima partita (vinta) contro Piani Bolzano "B".  
Abbiamo sbagliato tanto sia sotto canestro che in contropiede, sono convinto che se avessimo ascoltato di più il coach la partita avrebbe potuto avere un altro finale.  
L'articolo è già finito perché sinceramente non avevo molto da dire…

Il Capitano Bachir Hamoudi

Il coach allora aggiunge…

Crescere, assimilare e migliorare i concetti e la motricità conseguenti a spaziature, letture, collaborazioni, tecnica individuale e lavoro fisico. Tutto questo voglio sia per voi una partita… un'ennesima forma di allenamento in un diverso contesto… se poi sono 40 minuti di zona usiamoli per imparare!!!

Troppo spesso nelle giovanili si vuole il "risultato" e si vuole già "usare" quel che si è imparato… io vi assicuro che il tempo del "risultato" e dell'"usare", almeno con me, è molto, molto lontano e sarà allora ben più appagante… certo ci vuole oggi una grande volontà e impegno.

Il "fantomatico risultato" di questa partita non lo conosco… conosco invece, molto molto bene, come avete giocato.