---
title: Charly Merano B 53 – Gardolo 64
date: 2015-03-09T21:13:07+00:00
---
FEB

28

2015

**Commento:**  
Questo incontro, valido per la terza giornata del girone 9º-16º posto, è stato davvero particolare perché ho avuto l'occasione di osservare la squadra come spettatore visto l'infortunio alla gamba che mi si è verificato nel corso della settimana, grazie al quale ho dovuto dare forfait.  
Ho seguito naturalmente la squadra e posso constatare come la stessa sia stata presente nell'incontro ma che spesso non abbia avuto la concentrazione giusta che sarebbe servita per disputare questa partita. Infatti, abbiamo concesso troppi rimbalzi offensivi ai meranesi, che attuando la difesa a zona, ci hanno ostacolati nel creare azioni offensive pericolose.  
Nonostante ciò, ci siamo aggiudicati l'incontro, vincendo 53-64.

Si può certamente individuare una scarsa rotazione nella quale solo 9 giocatori hanno preso parte alla gara. Certamente questa non può che essere solo una statistica e quindi non una giustificazione all'attegiamento passivo vistosi in alcune circostanze.  
Per quanto riguarda i singoli, ottima prestazione di Valentino che realizza 14 punti, dimostrando le sue invidiabili doti atletiche. Il miglior giocatore dell'incontro è però Samuel, che totalizza 12 punti e un buon 5/7 al tiro.

"Torre" invece, pur forzando qualche tiro evitabile, si dimostra un giocatore a 360 gradi fornendo 5 assist ai quali si aggiungono 8 rimbalzi, oltre ai 12 punti realizzati. Infine capitan Fabio, chiude la partita con i suoi 6 punti nell'ultimo quarto togliendo ogni speranza a Merano.  
Tutti quanti però hanno dato il proprio contributo al raggiungimento della vittoria al termine degli intensi 40 minuti di gioco.

Adesso, ci aspetta un'intensa trasferta a Bolzano, che rappresenta la quarta giornata del girone.  
Till the end!

Roby