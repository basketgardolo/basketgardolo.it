---
title: Under 17 Elite
date: 2009-10-13T11:10:53+00:00
---
![rizzo.jpg](http://www.basketgardolo.it/wp-content/uploads/2009/10/rizzo.jpg)La squadra Under 17 Elite  è composta da 15 ragazzi, 9 del 1993 e 6 del 1994; sono stati scelti i giocatori considerati più "pronti" da alcuni allenatori tra cui ovviamente il sottoscritto Rizzo, il mio vice Simone e sotto l’attenta vigilanza del nuovo responsabile giovanile Simone Eglione. Possiamo dire che di questa squadra fanno parte i ragazzi più futuribili del Basket Gardolo che saranno i nei prossimi anni i possibili rinforzi della nostra squadra di punta che attualmente disputa la serie D. Ci sono già state delle collaborazioni con l’allenatore della D per iniziare ad integrare queste giovani “promesse” coi più navigati giocatori della prima squadra. Questo li aiuterà sicuramente ad essere più preparati e pronti per quando entreranno in pianta stabile nella prima squadra senza che questo sia un impatto troppo forte.  L’obiettivo prefissato dalla società per questa squadra è quello di puntare nelle zone alte della classifica e quindi di combattere per quel vertice che l’anno scorso è sfuggito per un pelo. L’ innesto dei 6 nuovi atleti del 1994 molto forti fisicamente e anche tecnicamente permette di avere un gruppo di ragazzi molto competitivo, con elementi di pari livello tecnico in modo da permettere all’allenatore di avere più pedine nel proprio scacchiere. Inoltre i ragazzi dovranno impegnarsi al massimo per poter conquistarsi il posto da titolare, il che vuol dire un miglioramento sia individuale che di squadra. Il nostro lavoro sarà improntato sulla tecnica individuale e ovviamente sulla crescita del gruppo, ma inizieremo ad inserire anche molte novità tattiche che vengono utilizzati maggiormente nei campionati seniores. Voglio finire anch’io come con un motto come l'Under 17 Open: “Giocare, giocare, giocare…ma per cercare di vincere sempre…” Marco "Rizzo"