---
title: Esordienti al giro di boa
date: 2019-02-13T08:28:30+00:00
---
Dopo le prime 10 partite facciamo il punto del campionato dei nostri esordienti. Il gruppo consolidato, abbastanza amalgamato ed omogeneo, ha alternato durante questa prima fase del campionato buone prestazioni caratterizzate da impegno e attenzione (soprattutto in difesa) ad altre invece condotte con sufficienza e distrazione. Anche i risultati, seppur incoraggianti (8 vittorie e solo 2 sconfitte con Aquila e Alto Adige Sudtirol) non devono trarre in inganno: servono più impegno, assiduità e sacrificio soprattutto negli allenamenti per migliorare il tasso tecnico dei vari giocatori. Oltre agli allenamenti e alle partite, non sono mancati, come gli scorsi anni, momenti ricreativi e conviviali (pranzo al ranch Papa Joe’s, sfilata al palazzetto durante una partita dell’Aquila, festa di Natale), durante i quali i piccoli atleti hanno potuto consolidare il gruppo squadra e conoscere meglio anche i compagni più timidi. Un grande grazie naturalmente va ai coach che dedicano un po' del loro tempo a seguire ed educare i nostri figli e ai tanti genitori che ogni domenica incitano e sono di supporto (preparazione rinfresco dopo le partite, passaggi in auto, ecc.) alla squadra. Nella speranza che i nostri ragazzi mettano in campo i consigli ed i ”trucchi del mestiere” imparati ad allenamento, vi aspettiamo numerosi al palazzetto per assistere alle prossime partite che condurranno alla fase finale del campionato e a tifare FORZA GARDOLO NON TI FERMARE. Un Papà