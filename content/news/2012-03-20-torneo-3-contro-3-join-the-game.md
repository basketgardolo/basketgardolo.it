---
title: Torneo 3 contro 3 – JOIN THE GAME
date: 2012-03-20T01:25:10+00:00
---
Ottima prestazione nel “Join The Game” per la nostra unica squadra (tutta dell’annata 2000) portata alla fase regionale della competizione che riesce a riportare un più che soddisfacente 3° posto nel girone e 5°generale sulle 12 squadre finaliste. Niente male per dei ragazzi che, non dimentichiamo, partecipavano a questo 3vs3 con un anno di età in meno rispetto alle dirette concorrenti. I nostri atleti hanno dato prova di un ottimo spirito di squadra, passandosi molto la palla e destreggiandosi nei cambi. Tutti e quattro i componenti del gruppo hanno dimostrato di essere fondamentali allo scopo di conquistare un buon piazzamento, poi ottenuto; peccato invece per aver mancato la semifinale avendo perso solo nei secondi finali contro il forte Charly Merano, che ha poi vinto la competizione. Un grazie a tutti i nostri tifosi e ai nostri allenatori che ci hanno caricato di consigli. Se vi siete chiesti chi scrive, sono uno dei quattro giocatori, Lorenzo “Lollo” Bertolini! Risultati: GARDOLO – Riva del Garda B 11-5 GARDOLO – Pallac. Trento B 4-7 GARDOLO - Charly Merano A 8-10 GARDOLO - Virtus Altogarda A 2-9 GARDOLO - ApeCheRonza Avio 13-6