---
title: La prima degli Aquilotti elite!
date: 2016-11-12T18:39:22+00:00
---
**Commento:**  
Sabato 12 novembre alle ore 18 è andata in "scena la prima" dei nostri Aquilotti elite nel massimo campionato di categoria al Palazzetto di Gardolo.

Generosa ed intensa prestazione degli atleti di casa che si sono però dovuti arrendere ai più quotati giocatori dell'Aquila A.

Buona la voglia di lottare su ogni pallone e l'entusiasmo dimostrati in campo. La formazione avversaria, che ha schierato tutti giocatori del 2006, mostrando fin dalla prima palla a due la superiorità fisica, ha comunque dovuto lottare per avere la meglio sui nostri Gardolotti. Grinta, tenacia e spirito di sacrificio sono stati il marchio di fabbrica dei nostri atleti. Il risultato finale (6-18) non ci deve scoraggiare ma stimolare ad ascoltare di più i nostri mini coach e a lavorare di più in palestra come squadra. Un particolare grazie va ai genitori che hanno contribuito al banchetto allestito fuori dalla palestra per il tanto atteso terzo tempo con la squadra avversaria. 

Vi aspettiamo numerosi in palestra per tifare Gardolo e vedere i miglioramenti della nostra squadra di Aquilotti elite.