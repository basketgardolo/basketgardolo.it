---
title: 'Playoff Serie D: Piani Jr 71 – Gardolo 62'
date: 2017-05-16T07:25:02+00:00
---

| **Nome** | **Punti segnati** |
| -------- | ----------------- |
| SCAGLIARINI GIOVANNI | 5 |
| DELLAI MATTEO | 0 |
| ZAMPIERO ERMANNO | 0 |
| BERTOLUZZA DAVIDE | 3 |
| ANGELINI PIERO | 7 |
| DALLABETTA MICHAEL | 7 |
| BALAARA ANGELO | 13 |
| SAVOIA MAURO | 5 |
| LAZZAROTTO TOMMASO | 2 |
| PERENZONI STEFANO | 0 |
| SPAGNOLO THOMAS | 0 |
| SISSA GIANMARIA | 20 |

**Commento:**

Finisce in gara 3, contro i Piani Junior, l'avventura del Gardolo nei playoff di Serie D.

Sono i padroni di casa a partire meglio, ma i gialloblu rispondono subito e chiudono il primo quarto avanti 11-12. Nella seconda frazione la partita continua combattuta; la precisione dalla lunetta di Balaara tiene i gardoloti vicini ai bolzanini, che però nei due minuti finali allungano sul 34-27. Al ritorno dagli spogliatoi i padroni di casa spingono sull'acceleratore, grazie alle conclusioni dalla lunga distanza, Gardolo è impreciso invece in attacco e chiude il terzo periodo sotto di 12 punti. Nei primi minuti dell'ultimo quarto i Piani junior sembrano aver chiuso la partita portandosi sul +17, ma il Gardolo non molla, poco a poco recupera grazie ai canestri di Dallabetta, Angelini, Savoia e alle giocate di Sissa fino al -4 ad un minuto dalla fine. La precisione dei padroni di casa dalla lunetta permette di chiudere il match e la serie sul 71-62. I gialloblu escono però a testa alta, c'è purtroppo da recriminare per i tantissimi errori nei tiri liberi, specialmente nell'ultimo quarto (17/35 il dato finale). La stagione finisce qui: un'annata senz'altro positiva, che ha visto la squadra crescere e giocare degli ottimi playoff.

Parziali:  
11-12, 34-27, 49-37, 71-62

Piani Junior: Meneghini 7, Moretti Marco, Lombardi 3, Dolzan 20, Antonelli 18, Bazzan 4, D'Alessandro 3, Moretti Matteo ne, Braghin, Pizzo 14, Macioccu 2. All: Trisolini

Tiri da 3 punti:  
Gardolo 7 (Sissa 4,  Dallabetta 1, Angelini 1, Balaara 1)  
Piani Junior 10 (Antonelli 4, Pizzo 2. Dolzan 2, Lombardi 1, Meneghini 1)

Usciti per falli: D'alessandro, Antonelli, Angelini, Dallabetta, Lazzarotto