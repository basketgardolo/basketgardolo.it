---
title: 'La Serie D 2017/2018 – Altri due tasselli sul perimetro: Lazzarotto e Angelini'
date: 2017-09-04T09:07:04+00:00
---
**Tommaso Lazzarotto** Comincia con la pallacanestro a Gardolo nel 2006, in terza elementare. Gioca nelle giovanili gialloblu in tutte le categorie, entrando presto nell'orbita della prima squadra. Negli ultimi anni fa parte del gruppo della Serie D e nel contempo partecipa al campionato di promozione con la squadra Under 20. Nonostante la giovane età la nuova stagione sarà già la sua quinta con la Serie D. _"Da quando sono arrivato in serie D la squadra è cambiata molto, tanti sono i compagni che con me hanno fatto le giovanili in questa società, ma tanti sono anche i ragazzi appena arrivati. Penso che avremo bisogno di un po' di tempo per imparare a giocare insieme, ma il gruppo mi sembra ottimo e i presupposti ci sono tutti per fare un'altra grande stagione"_
**Piero Angelini** Nato a Bari, inizia a giocare a 8 anni nelle file dell’Adria Bari, vincendo nel 2011 il campionato provinciale Under 15. Nel 2013 passa al CUS Bari dove gioca il campionato di eccellenza Under 17. Negli anni successivi milita sia nell’Adria Bari, facendo parte della squadra di serie C Silver, sia nel Cus Bari nel campionato di Promozione. Nel 2016 si trasferisce a Trento per motivi di studio, entra nel Basket Gardolo giocando in serie D e nella squadra Under 20. _“In questa stagione la squadra avrà il compito di ripetere ciò che è stato fatto di buono nella passata stagione. Le nuove aggiunte al roster e i ritorni di alcuni giocatori aiuteranno di certo la squadra a raggiungere obiettivi importanti. Personalmente mi impegnerò in ogni allenamento per migliorare a livello individuale e per capire come poter risultare più utile alla squadra"_