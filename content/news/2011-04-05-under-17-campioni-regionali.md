---
title: Under 17 campioni regionali
date: 2011-04-05T21:41:53+00:00
---
\[![](http://www.basketgardolo.it/wp-content/uploads/2011/04/under17_campione-300x225.jpg "Under 17 campione regionale")\]\[1\] Gli Under 17 si laureano campioni regionali, conquistando il primo storico campionato giovanile nella storia della società. Dopo due anni in cui, nella categoria Under 17, il Basket Gardolo finiva primo a parimerito ma secondo per gli scontri diretti quest'anno tocca a noi festeggiare. Mi piace sottolineare che è una vittoria di tutto il gruppo, cresciuto in questi anni grazie al paziente impegno in palestra. Il lavoro di questi anni ha portato la squadra ad esprimere un ottimo gioco, con una grande intensità, formando buoni giocatori, con ancora tanti margini di miglioramento. Una stagione partita bene con la vittoria del torneo di Ravina e con le vittorie contro Europa e Fondo. Nelle giornate successive riusciamo poi a portare a casa due partite difficili a Bolzano, sponda Piani, e a Merano. Nell'ultima partita del primo girone battiamo in casa con ben 27 punti di scarto, e una prova maiuscola, Villazzano, candidandoci per la vittoria finale. Ma il campionato è lungo: prima di natale in casa superiamo agevolmente Pergine, Ravina e Riva. Alla ripresa espugniamo Rovereto, che aveva chiuso imbattuto il primo girone. Purtroppo arriva l'unica sconfitta stagionale a Villazzano di soli 3 punti, dove giochiamo una brutta partita seppur condotta per lunghi tratti. Ma tutto è ancora nelle nostre mani per il vantaggio negli scontri diretti. Arrivano così 6 vittorie consecutive contro Bolzano, Merano, Riva, Pergine, Ravina e Rovereto. Una stagione da incorniciare. Ringrazio quindi tutti i ragazzi per la loro costanza e impegno negli allenamenti e il mio vice Ivo per il prezioso aiuto in palestra. Un ringraziamento speciale va a Mauro Perissinotto il "papà" di questo gruppo, a Michele Tomazzolli e Simone Coser che hanno allenato diversi giocatori con l'Under 19, a Marco Paoli polemico dispensatore di preziosi consigli, agli altri allenatori della società, alla dirigenza e al nostro presidente Giuseppe Bosetti che hanno seguito spesso le nostre partite e un grazie speciale a tutti i genitori che con grande partecipazione e soprattutto educazione hanno seguito in questi anni i loro ragazzi. Luca Caracristi. \[1\]: http://www.basketgardolo.it/wp-content/uploads/2011/04/under17\_campione.jpg