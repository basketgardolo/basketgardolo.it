---
title: 'Serie D: Gardolo-Ravina: 91-48'
date: 2010-01-11T12:54:06+00:00
---
Partita senza storia quella di giovedì al Palazzetto di Trento Nord. Gardolo troppo superiore per la matricola Ravina, che trova il solo Angelini in doppia cifra. Nella prima parte di gara Lucchini e Casagrande fanno capire agli ospiti che per loro sarà molto dura. Marchetti conduce intelligentemente la squadra per tutta la partita coadiuvato da Bijedic. Funziona bene la difesa e il Gardolo riesce a realizzare canestri facili in contropiede; senza storia poi la sfida sotto i tabelloni anche per la mancanza di Baftirosky.
Proch 4, Lucchini 16, Pederzolli 11, Casagrande 10, Bijedic 22, Baldo, Massignani 2, Bertotti 2, Marchetti 14, Pedrotti 10. 3 Punti: Bijedic 2, Lucchini 1.