---
title: All Star Game regionale
date: 2013-02-14T21:20:30+00:00
---
Si svolgerà sabato 16 febbraio a Bressanone l'All Star Game regionale.

L'appuntamento, organizzato dalla societá Bressanone Basket Brixen in collaborazione con il comitato Trentino Alto Adige della FIP, è alle 17.30.  Il programma prevede la sfida Trentino contro Alto Adige, la gara da tre punti e la gara delle schiacciate.

Per il Basket Club Gardolo parteciperanno Jovan Bijedic, Arben Baftiri e Daniele Lucchini, oltre al coach Luca Caracristi che guiderà la selezione del Trentino.