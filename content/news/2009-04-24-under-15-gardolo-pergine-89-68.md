---
title: 'Under 15: Gardolo-Pergine: 89-68'
date: 2009-04-24T10:36:10+00:00
---
Il Gardolo chiude nel migliore dei modi il campionato Under 15, vincendo in casa con Pergine e ribaltando la sconfitta dell'andata: i gardoloti si assicurano così il 1° posto nel girone finale valevole per la 5^- 8^ posizione, dopo il 4° posto nel girone Elitè. Finalmente la squadra ha giocato come sa fare e dopo il 2° quarto il vantaggio era di 21 punti, ma un rilassamento nel 3° quarto ci vede tornare a +10 (dovevamo vincere di almeno 13 punti per ribaltare la brutta prestazione dell'andata). Nell'ultimo quarto la squadra si riprende e ricomincia a macinare gioco fino al +21 finale. Ottima prestazione di Bertoluzza che mette in mostra tutto il suo potenziale offensivo con contropiedi, penetrazioni e tiri da fuori; assieme a lui il solito Trivarelli e Leitempergher. Buone e con intensità anche le prove di Mattedi e Grassi. Partita a corrente alternata invece per Guadagnini (8 punti totali, ma solo nel primo quarto) e Ambrosi.

Finisce così il cammino in questo campionato, concludiamo con un totale di 9 vittorie e 7 sconfitte, qualche partita in più si poteva portarla a casa, ma abbiamo pagato la scarsa continuità della squadra. Siamo però soddisfatti per il miglioramento di diversi giocatori, che speriamo ci diano molte soddisfazioni in futuro.

Trivarelli 21, Ambrosi 9, Bertoluzza 25, Leitempergher 14, Mattedi 6, Consoli, Del Prete ne, Dallapiccola 2, Guadagnini 8, Gambino, Grassi 4; All. Caracristi

Tiri da 3: Bertoluzza 1; tiri liberi 12/24; usciti per 5 falli: Bertoluzza.