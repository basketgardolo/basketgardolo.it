---
title: Aquilotti contro i “giganti” dell’Aquila
date: 2017-02-12T11:00:56+00:00
---
Lunedì 16 gennaio, dopo una dura giornata di scuola gli aquilotti élite si sono trovati ad affrontare l'Aquila A. Fin da subito si è capito che sarebbe stata una partita a senso unico, dove comunque i Gardolotti si sono spesi senza arrendersi fino all'ultimo secondo. "La differenza fisica, assieme alla velocità di qualche avversario particolarmente dotato, sono stati gli ostacoli che non ci hanno permesso di esprimerci al meglio. È stato comunque bello vedere la grinta e la tenacia soprattutto dei più piccoli, che non si sono arresi su nessun pallone nonostante si trovassero di fronte ad avversari anche di 30 cm più grandi. Considerato il valore degli avversari direi comunque bene in difesa anche se ci sarà sempre da lavorare per migliorare sia il controllo (fisico ma anche mentale) che la fiducia nei compagni. L'attenta difesa avversaria ha evidenziato come sia necessario, anche per i nostri più abili palleggiatori, anticipare le scelte e trovare un compagno libero nel più breve tempo possibile." Questo il commento del mini coach Stefano che ha saputo gestire una non facile panchina demoralizzata e stizzosa per la bruciante sconfitta. Ecco i risultati: 15/6 19/0 4/4 15/0 12/4. Una lezione importante per i nostri mini atleti perché "alcune volte vinci, tutte le altre volte… impari!" e oggi al palaBocchi i Gardolotti hanno imparato molto!