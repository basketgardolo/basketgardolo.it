---
title: Cambia la guida della C2
date: 2008-01-27T10:45:18+00:00
---
![tomazzoli.jpg](/images/articoli/tomazzoli.jpg) L'Eurobrico Gardolo cambia guida tecnica: Michele Tomazzolli prende il posto di Matteo Taverna. Il Basket Gardolo affida la squadra, impegnata in una difficile lotta salvezza, a Michele Tomazzolli (nella foto) fino adesso vice-allenatore della squadra e già head-coach negli anni passati, in cui ha portato la squadra a due finale regionali di serie D. Speriamo che la decisione serva a dare quella svolta tanto attesa alla squadra per affrontare al meglio i play-out. Già sabato 26 gennaio Tomazzolli ha guidato il gruppo, privo di Paissan e Baftirosky, in casa contro Arzignano, perdendo la partita 75 a 66, ma mettendo in mostra un buon gioco che ha permesso ai gardoloti di condurre la partita per 3 quarti. Un ringraziamento è d'obbligo a Matteo Taverna che ha allenato la squadra in questa prima avventura della società in una serie interregionale e lo scorso anno ha vinto la serie D e conquistato la promozione.