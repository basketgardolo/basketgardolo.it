---
title: 'U14: Gardolo-Pall.Rovereto: 71-72'
date: 2010-03-23T10:43:25+00:00
---
Bella ed emozionante partita quella disputata domenica pomeriggio alle Pigarelli. Peccato per il risultato finale, ma un bravo alla squadra per la voglia che ha messo in campo soprattutto sul -8 a pochi minuti dalla fine, e peccato perchè a 7 secondi dalla fine avevamo in mano la palla per la vittoria. Gardolo parte bene e a pochi minuti dalla pausa lunga è sul +13, ma gli ultimi periodi del 2° quarto un grave calo di concentrazione ci porta al +7. Alla ripresa del gioco Gardolo riesce a tenere il piccolo vantaggio, ma anche qui nel finale del quarto Rovereto si fa sotto e supera i gialloblu. Nell'ultimo quarto gli ospiti si portano in vantaggio fino al +10, ma i gardoloti riescono a rientrare in partita. Negli ultimi secondi con un 1/2 dai liberi Rovereto si porta avanti di 1 punto. Il Gardolo ha la palla in mano per vincere, ma Rovereto riesce a rubare il pallone in difesa al suono della sirena. Un bravo va comunque ai ragazzi che stanno lavorando bene in allenamento e che mettono in mostra buoni miglioramenti, sottolineamo in particolare la prova di un super Ventura in attacco e l'ottima prestazione di Margoni. Baldo 6, De Asmundis, Dallabetta 4, Margoni 8, Troiano 5, Ventura 32, Rossi 5, Spagnolo 1, Tonina 4, Bevilacqua 6.