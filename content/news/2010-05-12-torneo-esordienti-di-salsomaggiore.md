---
title: Torneo Esordienti di Salsomaggiore
date: 2010-05-12T15:46:32+00:00
---
Venerdì 30 aprile, sabato 1 e domenica 2 maggio abbiamo partecipato al primo torneo Esordienti di Salsomaggiore. Era il primo torneo organizzato da loro ma anche il primo che i nostro atleti affrontavano in trasferta. Da normale disputa a 12 squadre si è trasformato in MEGA TORNEO a 32 con rappresentata quasi tutta la nostra penisola. Abbiamo disputato ben 5 partite in neppure 48 ore con i nostri ragazzi del ’98, ’99 e 2000. I nostri 14 campioncini dopo aver pagato l’euforia e la lunghezza del viaggio di andata ed aver disputato una partita un po’ sottotono il venerdì pomeriggio, hanno tirato fuori una grinta eccezionale nelle 3 partite di sabato. Abbiamo cominciato subito alle 10 una intensissima partita con gli amici della Valtarese 2000 (li chiamo amici perche’ abbiamo instaurato un bel rapporto che penso ci portera’ prossimamente a ritrovarci sui campi visto gli accordi presi tra allenatori). Dopo essere stati in vantaggio per ¾ e mezzo solo alla fine e grazie anche alla loro maggior prestanza fisica abbiamo ceduto di pochi punti. Da notare che poi loro finiranno il torneo al 5° posto. Amarreggiati ma non demoralizzati alle 14.30 abbiamo disputato il secondo incontro contro Fidenza (la cui prima squadra milita in A dilettanti), e grazie alla grinta, ai fondamentali e allo spirito di squadra siamo riusciti a conquistare la posta in palio. Per finire in bellezza la giornata alle 21, orario che per alcuni dei nostri atleti è già da “nanna”, abbiamo disputato la terza partita persa solo nel finale anche per una certa stanchezza. Stanchi ma felici siamo tornati in albergo e per la gioia degli allenatori in pochi minuti non si sentiva più volare una mosca. Infine la domenica abbiamo disputato l’ultima partita, forse non la piu’ bella ma l’unica che non è mai stata in discussione, e per la gioia dei ragazzi e dei genitori che ci hanno accompagnato abbiamo vinto meritatamente contro una squadra i cui ragazzi sembravano avere almeno due anni più dei nostri da quanto erano tosti fisicamente. Un ringraziamento particolare lo meritano tutti i ragazzi, in quanto proprio in questo torneo Nicola e Mauro hanno visto applicato in campo tutto il lavoro che oramai da 9 mesi svolgono in palestra, perché se è vero che eravamo una delle squadre più piccole fisicamente, è anche vero che tecnicamente e come spirito di squadra non abbiamo demeritato contro nessuno, anzi… Permetteteci anche un ringraziamento particolare a quei genitori che ci hanno accompagnato in questa trasferta e senza i quali il nostro lavoro sarebbe stato sicuramente più difficile. I COACH NICOLA e MAURO